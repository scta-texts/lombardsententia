<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber 1, Distinctio 24, Caput 1</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Liber 1, Distinctio 24, Caput 1</title>
          <date when="2015-11-30">November 30, 2015</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2015-11-30">November 30, 2015</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
    </front>
    <body>
      <div xml:id="pl-l1d24c1">
        <head xml:id="pll1d24c1-Hd1e3496">Capitulum 1</head>
        <!-- quod significetur his nominibus: Unus vel via, duo vel duae, 
          tres vel tria, trinus vel trinitas, plures vel pluralitas, distinctio vel distinctae, cum his utimur de Deo loquentes -->
        <p xml:id="pll1d24c1-d1e3501">Hic diligenter inquiri oportet, cum in Trinitate non sit diversitas 
          vel singularitas, nec multiplicitas vel solitudo, quid significetur 
          his nominibus, scilicet unus vel una, duo vel duae, tres 
          vel tria, plures vel pluralitas, distinctae vel distinctio, cum dicitur: 
          Unus Deus, duae personae vel tres personae, plures personae, 
          <!-- p. 154 -->
          distinctae sunt personae; vel cum dicitur: Distinctio personarum, 
          pluralitas personarum, trinitas personarum et huiusmodi. 
          Videmur enim haec dicentes numerorum quantitates et rerum multitudinem 
          vel multiplicitatem in Deo ponere. Quid ergo ista ibi 
          significent, ipso de quo loquimur aperiente, insinuare curemus.</p>
        
        <p xml:id="pll1d24c1-d1e3506">Si diligenter praemissis auctoritatum verbis intendimus, ut 
          dictorum intelligentiam capiamus, magis videtur horum verborum 
          usus introductus ratione removendi atque excludendi a simplicitate 
          deitatis quae ibi non sunt, quam ponendi aliqua.</p>
        
        <p xml:id="pll1d24c1-d1e3509">Cum enim dicitur: Unus Deus, multitudo deorum excluditur, 
          nec numeri quantitas in divinitate ponitur, tanquam diceretur: 
          Deus est, nec multi sunt vel plures dii.</p>
        
        <p xml:id="pll1d24c1-d1e3513">Unde <ref><name ref="#Ambrose">Ambrosius</name> in I libro <title>De Trinitate</title></ref> 
          <cit>
            <quote xml:id="pll1d24c1-Qd1e3524">Cum unum dicimus Deum, unitas excludit numerum deorum, nec quantitatem 
              in Deo ponit, quia nec numerus nec quantitas ibi est.</quote>
            <bibl>Ambrosius, De Trinitate, I, xxx</bibl>
          </cit>
        </p>
        
        <p xml:id="pll1d24c1-d1e3532">Similiter, cum dicitur: Unus est Pater, vel unus est Filius, 
          et huiusmodi, ratio dicti haec est, quod non sunt multi patres 
          vel multi filii, ita et de similibus.</p>
        <p xml:id="pll1d24c1-d1e3535">Item, cum dicimus plures esse personas, singularitatem atque 
          solitudinem excludimus, non diversitatem vel multiplicitatem ibi 
          ponimus, quasi diceretur:; Sine solitudine ac singularitate personas 
          confitemur.</p>
        <p xml:id="pll1d24c1-d1e3538">Unde <ref><name ref="#HilaryOfPoitiers">Hilarius</name> in IV libro <title ref="#HilaryOfPoitiers_DeTrinitate">De Trinitate</title></ref> sic ait: 
          <cit>
            <quote xml:id="pll1d24c1-Qd1e3549">Dixit Deus: 
              <cit>
                <quote xml:id="pll1d24c1-Qd1e3553" source="http://scta.info/resource/gen1_26">Faciamus hominum ad imaginem et similitudinem nostram.</quote>
                <bibl>Genesis 1:26</bibl>
              </cit>
              Quaero nunc, ad solum Deum sibi locutum existimes, an 
              hunc sermonem eius intelligas ad alterum extitisse? Si solum fuisse 
              dicis, ipsius voce argueris dicentis: <mentioned>Faciamus</mentioned> et <mentioned>nostram</mentioned>. Sustulit 
              enim singularitatis ac solitudinis intelligentiam professio consortii, 
              quia aliquod consortium esse non potest ipsi solitario, neque solitudo 
              solitarii recipit <mentioned>faciamus</mentioned>, nec alieno a se diceret <mentioned>nostram</mentioned>.</quote>
            <bibl>Hilarius, De Trinitate, IV, n. 17 (PL 10:110)</bibl>
          </cit>
        </p>
        <!-- p. 155 -->
        <p xml:id="pll1d24c1-d1e3580">Attende, lector, his verbis et vide, quia nomine cosortii pluralitatem 
          significavit; professio ergo consortii est professio pluralitatis, 
          quam professus est, dicens <mentioned>faciamus</mentioned> et <mentioned>nostram</mentioned>. Pluraliter
          enim utrumque dicitur; sed hac professione pluralitatis non diversitatem 
          vel multitudinem posuit, sed solitudinem et singularitatem 
          negavit. Sic ergo, cum dicimus plures personas, vel pluralitatem 
          personarum, singularitatis et solitudinis intelligentiam excludimus.</p>
        <p xml:id="pll1d24c1-d1e3590">Ita etiam, cum dicimus tres personas, nomine ternarii non 
          quantitatem numeri in Deo ponimus vel aliquam diversitatem, sed 
          intelligentiam non ad alium nisi ad Patrem et Filium et Spiritum 
          sanctum dirigendam significamus, ut sit haec dicti intelligentia: 
          Tres personae sunt, vel tres sunt Pater et Filius et Spiritus sanctus, 
          id est, nec tantum Pater nec tantum Filius nec tantum Pater et 
          Filius in deitate sunt, sed etiam Spiritus sanctus, et non alius ab 
          his. Similiter, non tantum est ibi haec persona vel illa, vel haec 
          et illa, sed haec et illa et illa, et non alia. Et hoc ita fore intelligendum 
          <name ref="#Augustine">Augustinus</name> satis ostendit, ubi dicit, quod illo nomine 
          non diversitatem intelligi voluit, sed singularitatem noluit.</p>
        
        <p xml:id="pll1d24c1-d1e3596">Similiter, cum dicimus: Duo sunt Pater et Filius, non dualitatis 
          quantitatem ibi ponimus, sed hoc significamus, quod non est 
          tantum Pater nec tantum Filius, sed Pater et Filius, et hic non 
          est ille; et ita de aliis huiusmodi. Ita etiam cum dicimus: Pater 
          et Filius sunt duae personae, hoc significamus, quod non tantum 
          Pater est persona, nec tantum Filius est persona, sed Pater est 
          persona, et Filius est persona, et haec non est illa.</p>
        
        <p xml:id="pll1d24c1-d1e3599">Cum autem dicimus: Distinctae sunt personae, vel distinctio 
          est in personis, confusionem atque permixtionem excludimus, et 
          hanc non esse illam significamus. Cumque addimus: Distinctae sunt 
          personae proprietatibus sive differentes proprietatibus, aliam esse 
          hanc personam et aliam illam suis proprietatibus significamus. Et 
          cum dicimus, aliam et aliam, non diversitatem vel alienationem ibi 
          ponimus, sed confusionem Sabellianam excludimus.</p>
        
        <p xml:id="pll1d24c1-d1e3602">Ita etiam, cum dicuntur discretae personae, vel cum dicitur 
          discretio esse in personis, eandem intelligentiam facimus. Eo enim
          <!-- 156 -->
          modo ibi accipitur distinctio, quo discretio. Et congrue dicitur ibi esse 
          discretio vel distinctio, non diversitas vel divisio sive separatio.</p>
        
        <p xml:id="pll1d24c1-d1e3607">Unde <ref><name ref="#Ambrose">Ambrosius</name> in I libro <title>De Trinitate</title></ref>: 
          <cit>
            <quote xml:id="pll1d24c1-Qd1e3618">Non est ipse 
              Pater, qui Filius, sed inter Patrem et Filium expressa distinctio est.</quote>
            <bibl>Ambrosius, De fide ad Gratianum, c. 2, n. 16 (PL 16:532)</bibl>
          </cit>
        </p>
        <p xml:id="pll1d24c1-d1e3626">Cum vero dicitur Trinitas, id significari videtur, quod significatur, 
          cum dicitur tres personae, ut, sicut non potest dici: Pater 
          est tres personae, vel Filius est tres personae, ita non debeat dici: 
          Pater est Trinitas, vel Filius est Trinitas.</p>
        <p xml:id="pll1d24c1-d1e3630">Hic non est praetermittendum, quod, cum supra dictum sit, 
          Deum nec singularem nec multiplicem esse confitendum, idque 
          Sanctorum auctoritatibus sit confirmatum, in contrarium videtur 
          sentire <name ref="#IsidoreOfSeville">Isidorus</name> dicens: 
          <cit>
            <quote xml:id="pll1d24c1-Qd1e3637">Distinguendum est inter trinitatem 
              et unitatem. Est enim unitas simplex et singularis, trinitas vero 
              multiplex et numerabilis; quia est trinitas trium unitas.</quote>
            <bibl>Isidorus, xxx</bibl>
          </cit>
          Ecce unitatem dicit esse singularem, et trinitatem multiplicem et numerabilem.</p>
        <p xml:id="pll1d24c1-d1e3645">Sed ad hoc dicimus, quia singularem accepit, sicut et alii accipiunt 
          unum, multiplicem vero et numerabilem, sicut alii dicunt 
          trinum.</p>
      </div>
    </body>
  </text>
</TEI>
