<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber 1, Distinctio 25, Caput 3</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Liber 1, Distinctio 25, Caput 3</title>
          <date when="2015-12-02">December 02, 2015</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2015-12-02">December 02, 2015</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
    </front>
    <body>
      <div xml:id="pl-l1d25c3">
        <head xml:id="pll1d25c3-Hd1e3496">Capitulum 3</head>
        <!-- Ex quo sensu dicatur: Alia persona Patris, et alia Filii, 
          [alia Spiritus sancti]; sive alius in persona Pater, 
          alius Filius, [alius Spiritus sanctus] -->
        <p xml:id="pll1d25c3-d1e3501">Nunc inspiciamus, utrum secundum eandem rationem et causam 
          dicatur: Alia est persona Patris, alia Filii, alia Spiritus sancti.</p>
        <p xml:id="pll1d25c3-d1e3504">Quod utique sane intelligi potest, ut sit sensus talis: Alia est 
          subsistentia vel hypostasis Patris, alia subsistentia Filii, alia subsistentia 
          Spiritus sancti; et alia subsistentia Pater, alia Filius, alia 
          Spiritus sanctus.</p>
        <p xml:id="pll1d25c3-d1e3507">Deinde quaeritur, utrum secundum eandem rationem accipiatur, 
          cum dicitur: Alius est Pater in persona, alius Filius in persona, 
          alius Spiritus sanctus in persona; sive alius personaliter Pater, 
          alius personaliter Filius, alius personaliter Spiritus sanctus.</p>
        <!-- 162 --> 
        <p xml:id="pll1d25c3-d1e3513">Ad quod dicimus, quia etsi posset eodem modo accipi, congruentius 
          tamen ex ratione dicti alia variatur intelligentia, ut hic personae 
          nomine proprietas personae intelligatur, ut sit sensus talis: Alius est 
          in persona vel personaliter Pater, id est, proprietate sua Pater alius 
          est quam Filius, et Filius sua proprietate alius quam Pater; paternali 
          enim proprietate distinguitur hypostasis Patris ab hypostasi 
          Filii, et hypostasis Filii filiali proprietate discernitur a Patre, et 
          Spiritus sanctus ab utroque distinguitur processibili proprietate.</p>
        <p xml:id="pll1d25c3-d1e3516">Hoc etiam modo sane potest accipi persona in praemissis locutionibus, 
          cum dicitur: Alia est persona Patris, alia Filii, id est, 
          alia est proprietas qua Pater est Pater, alia qua Filius est Filius, 
          alia qua Spiritus sanctus est Spiritus sanctus.</p>
        <p xml:id="pll1d25c3-d1e3519">Ita etiam nomine personae quidam proprietates intelligere 
          volunt, cum dicuntur tres personae; sed melius est, ut subsistentias 
          vel hypostases intelligamus cum dicimus tres personas.</p>
        <p xml:id="pll1d25c3-d1e3522">Ex praedictis colligitur, quod nomen personae in Trinitate 
          triplicem tenet rationem. Est enim ubi facit intelligentiam essentiae, 
          et est ubi facit intelligentiam hypostasis, et est ubi facit intelligentiam 
          proprietatis.</p>
        <p xml:id="pll1d25c3-d1e3525">Quod autem secundum substantiam dicatur, et essentiam aliquando 
          significet, supra ex dictis <name ref="#Augustine">Augustini</name> aperte ostendimus.</p>
        <p xml:id="pll1d25c3-d1e3531">Quod vero pro hypostasi atque proprietate accipiatur, ex auctoritatibus 
          Sanctorum ostendi oportet, ne coniecturis nostris aliquid 
          ausi dicere videamur.</p>
        <p xml:id="pll1d25c3-d1e3535">De hoc <ref><name ref="#Jerome">Hieronymus</name> in <title>Expositione fidei catholicae ad 
          Alipium et Augustinum episcopos</title></ref> ita ait: 
          <cit>
            <quote xml:id="pll1d25c3-Qd1e3546">Non est prorsus 
              aliquis in Trinitate gradus, nihil quod inferius superiusve dici possit, 
              sed tota deitas sui perfectione aequalis est, ut exceptis vocabulis, 
              quae proprietatem indicant personarum, quidquid de una 
              dicitur persona, de tribus dignissime possit intelligi. Atque ut confutantes 
              <name ref="#Arius">Arium</name>, unam eandemque dicimus Trinitatis esse substantiam, 
              <!-- p. 163 --> 
              et unum in tribus personis fatemur Deum; ita impietatem Sabellii 
              declinantes, tres personas expressas sub proprietate distinguimus; 
              non ipsum sibi Patrem, ipsum sibi Filium, ipsum sibi Spiritum 
              sanctum esse dicentes, sed aliam Patris, aliam Filii, aliam Spiritus 
              sancti esse personam. Non enim nomina tantummodo, sed etiam 
              nominum proprietates, id est personas, vel, ut Graeci exprimunt, 
              hypostases, id est subsistentias, confitemur. Nec Pater Filii vel Spiritus 
              sancti personam aliquando excludit; nec Filius vel Spiritus 
              sanctus Patris nomen personamque recipit, sed Pater semper Pater, 
              et Filius semper Filius, et Spiritus sanctus semper Spiritus 
              sanctus. Itaque substantia unum sunt, sed personis ac nominibus 
              distinguuntur.</quote>
            <bibl>Hieronymus, xxx</bibl>
          </cit>
          Ecce hic aperte dicit <name ref="#Jerome">Hieronymus</name>, proprietates 
          esse personas, et personas esse subsistentias. Unde manifestum sit 
          quod diximus, scilicet personae nomine significari et hypostasim et 
          proprietatem.</p>
        
        <p xml:id="pll1d25c3-d1e3562"><name ref="#JohnDamascenus">Ioannes</name> etiam <name ref="#JohnDamascenus">Damascenus</name> <!-- this break up is annoying encoding challenge --> personas dicit esse hypostases, 
          et eas dicit entes, ita inquiens: 
          <cit>
            <quote xml:id="pll1d25c3-Qd1e3573">In deitate unam naturam 
              confitemur et tres hypostases secundum veritatem entes, id est 
              personas.</quote>
            <bibl>Ioannes Damascenus, De fide orthodoxa, III, c. 5 (PGL 94:999)</bibl>
          </cit>
        </p>
      </div>
    </body>
  </text>
</TEI>
