<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber 1, Distinctio 33, Caput 1</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Liber 1, Distinctio 33, Caput 1</title>
          <date when="2015-12-29">December 29, 2015</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2015-12-29">December 29, 2015</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="includeList">
        <xi:include href="https://bitbucket.org/lombardpress/lombardpress-lists/raw/master/workscited.xml" xpointer="worksCited"/>
        <xi:include href="https://bitbucket.org/lombardpress/lombardpress-lists/raw/master/Prosopography.xml" xpointer="prosopography"/>
      </div>
    </front>
    <body>
      <div xml:id="pl-l1d33c1">
        <head xml:id="pll1d33c1-Hd1e3496">Liber 1, Distinctio 33, Caput 1</head>
        <!-- Utrum proprietates personarum sint ipsae 
           personae, vel divina usia. -->
        <p xml:id="pll1d33c1-d1e3501">Post supradicta interius considerari atque subtiliter inquiri 
          oportet, utrum proprietates personarum, quibus ipsae personae determinantur, 
          sint ipsae personae et sint Deus, id est divina essentia, 
          an ita sint in personis, ut non sint personae, ac per hoc nec 
          divina essentia.</p>
        <p xml:id="pll1d33c1-d1e3504">Quod enim in personis sint proprietates, nemo <unclear>inficiari</unclear> audet, 
          cum aperte clamet auctoritas, quod 
          <cit>
            <quote xml:id="pll1d33c1-Qd1e3511">in personis est proprietas, 
              et in essentia unitas.</quote>
            <bibl>xxx</bibl>
          </cit>
          Superius quoque multis Sanctorum testimoniis 
          astruximus, personas proprietatibus distingui atque determinari, 
          ipsasque proprietates, tres scilicet, propriis expressimus 
          vocabulis. Cum ergo proprietates ipsae ab aeterno fuerint, quibus 
          ipsae personae determinantur et differunt, quomodo essent, si in 
          eis non essent; et quomodo in eis essent, et ipsae personae non 
          essent, quin ibi esset multiplicitas?</p>
        <p xml:id="pll1d33c1-d1e3519">Quocirca sicut proprietates esse in personis, ita et eas esse 
          personas confitemur, sicut supra auctoritate <name ref="#Jerome">Hieronymi</name>, ut non 
          pigeat revocare ad mentem, protestati sumus, in <title>Expositione fidei</title> 
          ita dicentis: 
          <cit>
            <quote xml:id="pll1d33c1-Qd1e3529">Sabellii haeresim declinantes, tres personas expressas 
              sub proprietate distinguimus. Non enim nomina tantummodo, sed 
              etiam nominum proprietates, id est personas vel, ut Graeci exprimunt, hypostases, hoc est subsistentias, confitemur.</quote>
            <bibl>xxxx</bibl>
          </cit>
          Ecce aperte 
          dicit personas proprietatibus distingui, et ipsas proprietates esse 
          personas; cuius hic verba perstringimus, quia supra latius posuimus.</p>
        <p xml:id="pll1d33c1-d1e3538">Cumque de simplicitate deitatis supra dissereremus, auctoritatibus 
          Sanctorum, scilicet <name ref="#Augustine">Augustini</name>, <name ref="#HilaryOfPoitiers">Hilarii</name>, <name ref="#IsidoreOfSeville">Isidori</name> nec 
          <!-- 208 -->
          non et <name ref="#Boethius">Boethii</name>, evidenter monstravimus, Deum hoc esse omnino 
          quod in se habet, excepto quod Pater habet Filium, nec est Filius, 
          et Filius habet Patrem, nec est Pater; et sic esse in natura trium, 
          ut qui habet, hoc sit quod habet, et totum, quod ibi est, unum 
          esse, unam vitam esse; quae modo non iteramus, ne fastidium lectori 
          ingeramus. Si ergo proprietates ibi sunt, singula earum est 
          id in quo est, et unum eademque vita singulae sunt. Fateamur 
          ergo, et proprietates esse in tribus personis, et ipsas esse personas 
          atque divinam essentiam.</p>
        <p xml:id="pll1d33c1-d1e3555">Quod enim proprietas etiam divina natura sit, ostendit <name ref="#HilaryOfPoitiers">Hilarius</name> 
          dicens, nativitatem Filii esse naturam unde ipsa est, in 
          <ref>libro VII <title>De Trinitate</title>:</ref> 
          <cit>
            <quote xml:id="pll1d33c1-Qd1e3568">Utriusque natura non differt: unum 
              sunt Pater et Filius. Habet igitur hoc sacramenti nativitas, ut complectatur 
              in se et nomen et naturam et potestatem, quia nativitas 
              non potest non esse ea natura, unde nascatur Filius.</quote>
            <bibl>Hilarius, De Trinitate, n. 21 (PL 10:216)</bibl>
          </cit>
        </p>
        <p xml:id="pll1d33c1-d1e3576"><ref>Idem in VI:</ref> 
          <cit>
            <quote xml:id="pll1d33c1-Qd1e3582">Nativitas, proprietas est, veritas est.</quote>
            <bibl>2</bibl>
          </cit>
        </p>
        <p xml:id="pll1d33c1-d1e3590"><ref>Idem in VII</ref> dicit, 
          <cit>
            <quote xml:id="pll1d33c1-Qd1e3596">quod naturae nativitas sit intelligenda 
              esse in natura Dei.</quote>
            <bibl>3</bibl>
          </cit>
        </p>
        <p xml:id="pll1d33c1-d1e3604">Supra etiam dicit, 
          <cit>
            <quote xml:id="pll1d33c1-Qd1e3608">quia proprium Patris est, quod semper 
              Pater est, et proprium Filii, quod semper Filius est,</quote>
            <bibl>4</bibl>
          </cit>
          significans 
          quod proprietas Patris est Pater, et proprietas Filii est Filius.</p>
        <p xml:id="pll1d33c1-d1e3616">His aliisque pluribus auctoritatibus aperte significari videtur, 
          quod proprietas Filii Filius sit, sic et Deus; ita et proprietas Patris 
          et proprietas Spiritus sancti.</p>
        <p xml:id="pll1d33c1-d1e3620">Hoc autem aliqui negant dicentes, quidem proprietates in personis 
          esse, sed non esse personas ipsas, quia ita dicunt esse in 
          personis vel in essentia divina, ut non sint interius, sicut ea sunt 
          quae secundum substantiam de Deo dicuntur, ut: bonitas, iustitia, 
          sed extrinsecus affixa sunt. Atque ita esse, rationibus probare contendunt. 
          Si enim, inquiunt, proprietates personae sunt, non eis personae 
          determinantur.</p>
        <!-- p. 209 -->
        <p xml:id="pll1d33c1-d1e3625">Contra quod dicimus, quia etiam se ipsis personae differunt, 
          sicut supra <name ref="#Jerome">Hieronymus</name> loquens de Patre et Filio et Spiritu 
          sancto dicit: 
          <cit>
            <quote xml:id="pll1d33c1-Qd1e3632">Substantia unum sunt, sed personis ac nominibus 
              distinguuntur.</quote>
            <bibl>Hieronymus, xxx (D. XXV, c. ultima)</bibl>
          </cit>
        </p>
        <p xml:id="pll1d33c1-d1e3640">Sed iterum addunt: Si proprietates ipsae divina essentia sunt, 
          cum essentia non differant tres personae, nec proprietatibus differunt. 
          Quomodo enim differt Pater a Filio, eo quod divina essentia 
          est, cum in essentia unum sint?</p>
        <p xml:id="pll1d33c1-d1e3643">Horum doctrinis novis et humanis commentis verbo <name ref="#HilaryOfPoitiers">Hilarii</name> 
          respondeo: 
          <cit>
            <quote xml:id="pll1d33c1-Qd1e3650">Immensum est quod exigitur et incomprehensibile; 
              extra significantiam sermonis est, extra sensus intentionem; non 
              enuntiatur, non attingitur, non tenetur; verborum significantiam 
              rei ipsius natura consumit; sensus contemplationem imperspicabile 
              lumen obcaecat; intelligentiae <sic>capicitatem</sic> quod fine nullo continetur 
              excedit. Mihi ergo in sensu labes est, in intelligentia stupor est, 
              in sermone vero non iam infirmitatem, sed silentium confitebor; 
              periculosum nimis est de tantis rebus ac tam reconditis aliquid 
              ultra praescriptum caeleste proferre, ut ultra praefinitionem Dei, 
              sermo de Deo sit. Forma fidei certa est; non ergo aliquid addendum 
              est, sed modus constituendus audaciae; quidquid ultra quaeritur, 
              non intelligitur.</quote>
            <bibl>Hilarius, De Trinitate, II, n. 5 (PL 10:54)</bibl>
          </cit>
        </p>
        <p xml:id="pll1d33c1-d1e3661">Ceterum haereticorum improbitas, instinctu diabolicae fraudulentiae 
          excitata, nondum quiescit, sed in tanta rerum quaestione addit: 
          Si paternitas et filiatio in Deo, sive in divina essentia sunt, eadem igitur 
          res sibi Pater est a Filius. Nam in quo paternitas est, Pater est; 
          et in quo filiatio, Filius est. Si igitur una eademque res habet in se 
          paternitatem et filiationem, ipsa et generat et generatur; quod dicentes 
          in Sabellianam haeresim pertrahuntur, extendentes Patrem in Filium, 
          cum ipsum sibi Filium proponant et Patrem. Si vero negaverint, 
          in una Dei essentia paternitatem esse et filiationem, quomodo ergo 
          dicunt esse Deum? His atque aliis argumentorum aculeis utuntur 
          in suae opinionis assertionem, ut veritatis formam dissecent.</p>
        <p xml:id="pll1d33c1-d1e3665">Quorum audaciae resistentes atque ignorantiae providentes, 
          audebimus aliquid super hoc loqui. Paternitas et filiatio non ita 
          <!-- 210 -->
          esse omnino dicuntur in divina essentia sicut in ipsis hypostasibus, 
          in quibus ita sunt, quod eas determinant, ut ait <name ref="#JohnDamascenus">Ioannes Damascenus</name>: 
          <cit>
            <quote xml:id="pll1d33c1-Qd1e3674">Characteristica idiomata sunt, id est determinativae 
              proprietates hypostaseos, et non naturae; etenim hypostasim 
              determinant et non naturam.</quote>
            <bibl>Iohannes Damascenus, De fide orthodoxae, III, c. 6 (PGL 94:1002)</bibl>
          </cit>
        </p>
        <p xml:id="pll1d33c1-d1e3682">Ideoque, licet paternitas et filiatio 
          sint in divina essentia, cum eam non determinent, non ideo potest 
          dici, quod divina essentia et generet et generetur, vel quod eadem 
          res sit sibi Pater et Filius. Ita enim proprietas determinat personam, 
          ut hac proprietate hypostasis sit generans, et illa alia hypostasis 
          sit genita; et ita non idem generat et generatur, sed alter alterum.</p>
      </div>
    </body>
  </text>
</TEI>
