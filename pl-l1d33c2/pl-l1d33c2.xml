<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber 1, Distinctio 33, Caput 2</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Liber 1, Distinctio 33, Caput 2</title>
          <date when="2015-12-30">December 30, 2015</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2015-12-30">December 30, 2015</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      
    </front>
    <body>
      <div xml:id="pl-l1d33c2">
        <head xml:id="pll1d33c2-Hd1e3496">Capitulum 2</head>
        <!-- Quomodo proprietates possint esse in natura Dei, 
            nec eam determinent -->
        <p xml:id="pll1d33c2-d1e3501">Sed forte quaeres, cum hae proprietates non possint esse in 
          personis, quin eas determinent, quomodo in essentia divina esse 
          possunt, ita ut non eam determinent.</p>
        <p xml:id="pll1d33c2-d1e3504">Respondeo tibi et hic cum <name ref="#HilaryOfPoitiers">Hilario</name>: 
          <cit>
            <quote xml:id="pll1d33c2-Qd1e3511">Ego nescio, non requiro, 
              et consolabor me tamen. Archangeli nesciunt, Angeli non 
              audierunt, saecula non tenent, Propheta non sensit, Apostolus non 
              interrogavit, Filius ipse non edidit. Cesset ergo dolor quaerelarum; 
              non putet homo sua intelligentia generationis sacramentum posset 
              consequi. Absolute tamen intelligendus est Pater et Filius,</quote>
            <bibl>Hilarius, De Trinitate, II, n. 9, 10, 11 (PL 10:58)</bibl>
          </cit>
          et Spiritus 
          sanctus. 
          <cit>
            <quote xml:id="pll1d33c2-Qd1e3520">Stat in hoc fine intelligentia verborum: Est Filius 
              a Patre, qui est unigenitus ab ingenito, progenies a parente, 
              vivus a vivo, non natura deitatis alia et alia, quia ambo unum.</quote>
            <bibl>Hilarius, De Trinitate, II, n. 9, 10, 11 (PL 10:58)</bibl>
          </cit>
          <cit>
            <quote xml:id="pll1d33c2-Qd1e3529">Hoc credendo incipe, percurre, persiste; etsi non perventurum 
              sciam, tamen gratulabor profecturum. Qui enim pie infinita prosequitur, 
              etsi non contingat, aliquando tamen proficiet prodeundo. 
              Sed ne te inseras in illud secretum, et arcano inopinabilis nativitatis 
              ne te immergas, summam intelligentiae comprehendere praesumens; 
              sed intellige incomprehensibilia esse.</quote>
            <bibl>Hilarius, De Trinitate, II, n. 9, 10, 11 (PL 10:58)</bibl>
          </cit>
        </p>
        <p xml:id="pll1d33c2-d1e3537">His  aliisque multis evidenter ostenditur, nobis nullatenus licere 
          <cit>
            <quote xml:id="pll1d33c2-Qd1e3541" source="http://scta.info/resource/prov25_27">maiestatem perscrutari,</quote>
            <bibl>Proverbia 25:27</bibl>
          </cit>
          ius ponere potestati, modum circumscribere 
          infinito.</p>
        <p xml:id="pll1d33c2-d1e3550">Verumtamen nondum desistunt impatientiae spiritu agitati, sed 
          opinionem suam etiam Sancorum auctoritatibus munire conantur, 
          quibus ostendere volunt, proprietatem, qua Pater est Pater, et proprietatem, 
          qua Filius est Filius, non esse Deum; ad hoc inducentes 
          verba <name ref="#Augustine">Augustini</name> super illum locum <title ref="#ps">Psalmi</title>: 
          <cit> <!-- dbcheck psalm ref -->
            <quote xml:id="pll1d33c2-Qd1e3562" source="http://scta.info/resource/ps68:3">Et non est substantia,</quote>
            <bibl>Psalmus 68:3</bibl>
          </cit>
          ita dicentis: 
          <cit>
            <quote xml:id="pll1d33c2-Qd1e3571">Deus est quaedam substantia. Unde etiam in 
              fide catholica sic aedificamur, ut dicamus, Patrem et Filium et Spiritum 
              sanctum unius esse substantiae. Quid est unius substantiae? 
              <sic>Quiquid</sic> est Pater, quod Deus est, hoc est Filius, hoc Spiritus 
              sanctus. Cum autem Pater est, non illud est quod est. Pater 
              enim non ad se, sed ad Filum dicitur; ad se autem Deus dicitur. 
              Eo ergo quod vel quo Deus est, substantia est. Et quia eiusdem 
              substantiae est Filius, proculdubio et Filius est Deus. At vero quod 
              Pater est, quia non substantiae est, sed refertur ad Filium, non 
              sic dicimus, Filium Patrem esse, sicut dicimus, Filium Deum esse.</quote>
            <bibl>Augustinus, Enarratio in Psalmus 68:3, sermo 1, n. 5 (PL 36:844)</bibl>
          </cit>
        </p>
        <p xml:id="pll1d33c2-d1e3582">Ex his verbis significari dicunt, quod proprietas Patris vel 
          proprietas Filii non sit Deus vel essentia divina. Cum enim dicit: 
          Eo quod Deus est, substantia est, sed quod Pater est, substantiae 
          non est; aperte, inquiunt, ostendit, id esse substantiam, quo 
          Deus est; id vero quo Pater est, non esse substantiam. Item cum 
          ait: Pater non illud est quod est, ostendit, eum non esse Patrem, 
          eo quod substantia est. Non enim simpliciter dixit: Pater non est 
          illud quod est; sed ait: Cum Pater est, non illud est quod est, significans, 
          quo Pater est non esse illud quo est, id est essentiam. 
          Haec illi ita exponentes, sua commenta simplicibus et incautis vera 
          videri faciunt.</p>
        <p xml:id="pll1d33c2-d1e3585">Nos autem aliter ista intelligenda fore dicimus. Dicens enim: 
          Eo quo Deus est, substantia est; sed quod Pater est, substantiae 
          non est, hoc intelligi voluit, quia essentia Deus est, et 
          <!-- 212 --> 
          deitate substantia est. Eo enim substantia est, quo Deus est, et e 
          converso, cuius ea est deitas, quae substantia, et substantia, quae 
          deitas; sed quod Pater est, non est substantiae, id est, non quo 
          Pater est, eo substantia est, quia proprietate generationis Pater est, 
          qua substantia non est. Ipsam tamen proprietatem substantiam esse 
          non negavit. Ita etiam illud intelligendum est quod ait: Cum Pater 
          est, non illud est quod est, id est, non illo Pater est, quod vel quo 
          ipse est, id est essentia, sed notione.</p>
        <p xml:id="pll1d33c2-d1e3590">Item illis verbis <name ref="#Augustine">Augustini</name> vehementer insistunt superius 
          positis, scilicet Verbum, secundum quod sapientia est et essentia, 
          hoc est quod Pater; secundum quod Verbum, non hoc est quod 
          Pater. Si, inquiunt, Verbum non est hoc quod Pater, secundum 
          quod est verbum, id ergo, quo Verbum est, non est illud quod 
          Pater est; proprietas igitur, qua Verbum est, non est id quod Pater 
          est; non est igitur divina essentia.</p>
        <p xml:id="pll1d33c2-d1e3596">Ad quod dicimus, quia licet secundum quod Verbum non sit 
          hoc quod Pater est, ea tamen proprietas qua Verbum est, id est 
          quod Pater est, id est divina essentia, sed non est hypostasis Patris.</p>
      </div>
    </body>
  </text>
</TEI>
