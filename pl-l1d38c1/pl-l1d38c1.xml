<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Librum I, Distinctio 38, Capitulus 1</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Librum I, Distinctio 38, Capitulus 1</title>
          <date when="2016-01-15">January 15, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-01-15">January 15, 2016</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="includeList">
        <xi:include href="https://bitbucket.org/lombardpress/lombardpress-lists/raw/master/workscited.xml" xpointer="worksCited"/>
        <xi:include href="https://bitbucket.org/lombardpress/lombardpress-lists/raw/master/Prosopography.xml" xpointer="prosopography"/>
      </div>
    </front>
    <body>
      <div xml:id="pl-l1d38c1">
        <head xml:id="pll1d38c1-Hd1e3496">Librum I, Distinctio 38, Capitulus 1</head>
        <!-- An scientiea vel praescientia Dei sit causa rerum, vel e converso. -->
        <p xml:id="pll1d38c1-d1e3501">Nunc ergo ad propositum revertentes, coepto insistamus. Supra 
          dictum est, quod praescientia Dei futurorum tantum est, 
          sed omnium tam bonorum quam malorum; scientia vero vel sapientia 
          non modo de praeteritis, sed etiam de praesentibus et 
          futuris, nec tantum de temporalibus, sed etiam de aeternis, quia 
          se ipsum novit Deus.</p>
        <!-- 241 -->
        <p xml:id="pll1d38c1-d1e3506">Hic oritur quaestio non dissimulanda, utrum scilicet scientia 
          vel praescientia sit causa rerum, an res sint causa scientia vel 
          praescientiae Dei.</p>
        <p xml:id="pll1d38c1-d1e3510">Videtur enim praescientia Dei causa esse eorum quae ei subsunt, 
          ac necessitatem eveniendi eis facere, quia nec aliqua futura 
          fuissent, nisi ea Deus praescisset, nec possunt non evenire, cum 
          Deus ea praesciverit. Si autem impossibile est, ea non evenire, quia 
          praescita sunt, videtur igitur ipsa praescientia, qua praescita sunt, 
          eis esse causa eveniendi. Impossibile est autem, ea non evenire, cum 
          praescita sint, quia si non evenirent, cum praescita sint, falleretur 
          Dei praescientia; at Dei praescientia falli non potest; impossibile est 
          ergo ea non evenire, cum praescita sint. Sic igitur praescientia 
          causa esse eorum videtur, quae praescita sunt. Hoc idem et de 
          scientia dicitur, scilicet quod, quia Deus aliqua novit, ideo sint.</p>
        <p xml:id="pll1d38c1-d1e3513">Cui sententiae <ref><name ref="#Augustine">Augustinus</name> attestari videtur in XV libro <title ref="#deTrinitate">De 
          Trinitate</title></ref> sic dicens: 
          <cit>
            <quote xml:id="pll1d38c1-Qd1e3524">Non ista ex aliquo tempore cognovit 
              Deus, sed futura omnia temporalia atque in eis etiam, quid et 
              quando ab illo petituri fueramus, et quos et de quibus rebus vel 
              exauditurus vel non exauditurus esset, sine initio ante praescivit. 
              Universas autem creaturas, et spirituales et corporales, non quia 
              sunt, ideo novit, sed ideo sunt, quia novit. Non enim nescivit quae 
              fuerat creaturus; quia ergo scivit, creavit, non quia creavit, scivit; 
              nec aliter scivit creata quam creanda. Non enim eius sapientiae 
              aliquid accessit ex eis, sed illis existentibus, sicut oportebat et 
              quando oportebat, illa mansit ut erat. Unde in <title>Ecclesiastico</title>: 
              <cit>
                <quote xml:id="pll1d38c1-Qd1e3531" ana="#sir23_29">Antequam crearentur, omnia nota sunt illi, sic set postquam 
                  consummata sunt.</quote>
                <bibl>Ecclesiasticus 23:29</bibl>
              </cit>
            </quote>
            <bibl>Augustinus, De Trinitate, XV, c. 13, n. 22 (PL 42:1075)</bibl>
          </cit>
          Ecce his verbis videtur <name ref="#Augustine">Augustinus</name> innuere, 
          scientiam vel praescientiam Dei causam esse eorum quae 
          fiunt, cum dicit ideo ea esse, quia Deus novit.</p>
        <p xml:id="pll1d38c1-d1e3547">Idem quoque in VI libro dicere videtur: 
          <cit>
            <quote xml:id="pll1d38c1-Qd1e3551">Cum, inquit, 
              decedant et succedant tempora, non decedit aliquid vel succedit 
              scientiae Dei, in qua novit omnia quae fecit per ipsam. Non enim 
              haec quae creata sunt, ideo sciuntur a Deo, quia facta sunt, sed 
              potius ideo facta sunt, quia immutabiliter ab eo sciuntur.</quote>
            <bibl>Augustinus, De Trinitate, VI, c. 10, n. 11 (PL 42:931)</bibl>
          </cit>
          Et
          <!-- 242 -->
          hic etiam significare videtur, Dei scientiam causam esse eorum 
          quae fiunt, dicens, non ideo Deum ea novisse, quia facta sunt, 
          sed ideo facta, quia novit ea Deus. Ideoque videtur scientia Dei 
          vel praescientia causa eorum esse quae novit.</p>
        <p xml:id="pll1d38c1-d1e3561">Quod si ita est, est igitur causa omnium malorum, cum omnia 
          mala sciantur et praesciantur a Deo; quod longe est a veritate. 
          <cit>
            <quote xml:id="pll1d38c1-Qd1e3565">Si 
              enim Dei scientia vel praescientia causa esset malorum, esset utique 
              Deus auctor malorum, quod penitus falsum est.</quote>
            <bibl>1</bibl>
          </cit>
          Non igitur scientia 
          vel praescientia Dei causa est omnium quae ei subsunt.</p>
        <p xml:id="pll1d38c1-d1e3573">
          <cit>
            <quote xml:id="pll1d38c1-Qd1e3577">Neque etiam res futurae causae sunt Dei praescientiae: licet 
              enim non essent futurae, nisi praescirentur a Deo, non tamen 
              ideo praesciuntur, quia futurae sunt. Si enim hoc esset, tunc eius 
              quod aeternum est, aliquid existeret causa ab eo alienum, ab eo 
              diversum, et ex creaturis penderet praescientia Creatoris, et creatum 
              causa esset increati.</quote>
            <bibl>2</bibl>
          </cit>
        </p>
        <p xml:id="pll1d38c1-d1e3585"><ref><name ref="#Origen">Origenes</name> tamen <title>Super Epistolam ad Romanos</title></ref> ait: 
          <cit>
            <quote xml:id="pll1d38c1-Qd1e3595">Non propterea aliquid erit, quia id scit Deus futurum, sed quia futurum 
              est, ideo scitur a Deo, antequam fiat.</quote>
            <bibl>3</bibl>
          </cit>
        </p>
        <p xml:id="pll1d38c1-d1e3604">Hoc videtur praemissis verbis <name ref="#Augustine">Augustini</name> obviare. Hic enim 
          significari videtur, quod res futurae causae sint praescientiae; ibi 
          vero, quod praescientia causa sit rerum futurarum.</p>
        <p xml:id="pll1d38c1-d1e3610">Hanc igitur quae videtur repugnantiam de medio tollere cupientes, 
          dicimus, res futuras nullatenus causam esse praescientiae 
          vel scientiae Dei, nec ideo praesciri vel sciri, quia futurae vel 
          factae sunt; ita exponentes quod ait <name ref="#Origen">Origenes</name>, 
          <cit>
            <quote xml:id="pll1d38c1-Qd1e3617">quia futurum 
              est, ideo scitur a Deo, antequam fiat, id est quod futurum est, 
              a Deo scitur, antequam fiat, neque sciretur, nisi futurum esset, 
              ut non notetur ibi causa, nisi sine qua non fieret.</quote>
            <bibl/>
          </cit>
          Ita etiam 
          dicimus, scientiam vel praescientiam Dei non esse causam eorum 
          quae fiunt, nisi talem, sine qua non fiunt, si tamen scientiam ad 
          notitiam tantum referamus. Si vero nomine scientiae includitur 
          etiam beneplacitum atque dispositio, tunc recte potest dici causa 
          eorum quae Deus facit. His enim duobus modis, ut superius praetaxatum <!-- 243 --> 
          est, accipitur cognitio vel scientia Dei, scilicet pro notitia sola, 
          vel pro notitia simul et beneplacito.</p>
        <p xml:id="pll1d38c1-d1e3626">Hoc modo forte accepit <name ref="#Augustine">Augustinus</name> dicens: Ideo sunt, quia 
          novit, id est, quia scienti placuit, et quia sciens disposuit. Et hic 
          sensus ex eo adiuvatur, quia de bonis ibi tantum agit <name ref="#Augustine">Augustinus</name>, 
          scilicet de creaturis, de his quae Deus facit, quae omnia 
          novit non solum scientia, sed beneplacito etiam ac dispositione. Sic 
          ergo ibi accipitur Dei cognitio, ut non modo notitiam, sed etiam 
          beneplacitum Dei significet.</p>
        <p xml:id="pll1d38c1-d1e3635">Mala vero scit Deus et praescit, antequam fiant, sed sola notitia, 
          non beneplacito. Praescit enim Deus et praedicit etiam quae 
          non est ipse futurus, sicut praescivit et praedixit infidelitatem ludaeorum, 
          sed non fecit. Nec ideo, quia praescivit, ad peccatum infidelitatis 
          eos coegit, nec praescisset vel praedixisset eorum mala, 
          nisi essent ea habituri.</p>
        <p xml:id="pll1d38c1-d1e3638">Unde <name ref="#Augustine">Augustinus</name> <title>Super Ioannem</title>: 
          <cit>
            <quote xml:id="pll1d38c1-Qd1e3648">Deus, inquit, futurorum praescius per Prophetam praedixit infidelitatem Iudaeorum, 
              sed non fecit, neque praescisset mala eorum, nisi ea haberent. 
              Non enim ideo quemquam ad peccandum cogit, quia futura 
              hominum peccata praenovit: illorum enim peccata praescivit, non 
              sua. Ideoque si ea quae ille praescivit ipsorum, non sunt ipsorum 
              non vere ille praescivit. Sed quia illius praescientia falli non potest, 
              sine dubio non alius, sed ipsi peccent, quos Deus peccaturos 
              esse praescivit. Et ideo, si non malum sed bonum facere voluissent, 
              non malum facturi praeviderentur ab eo, quia novit quod sit 
              quisque facturus.</quote>
            <bibl>Augustinus, Super Ioannem, Tract. 53, n. 4 (PL 35:1776)</bibl>
          </cit>
        </p>
        <p xml:id="pll1d38c1-d1e3656">His verbis aperte ostenditur, si diligenter intendamus praescientiam Dei 
          non esse causam malorum, quae praescit, quia non 
          ea praescit tanquam facturus nec tanquam sua, sed illorum qui 
          sunt ea facturi vel habituri. Praescivit ergo illa sola notitia, non 
          beneplacito auctoritatis. Unde datur intelligi, quod Deus e converso 
          praescit bona tanquam sua, tanquam ea quae facturus est, 
          ut in illa praesciendo simul fuerit ipsius notitia et auctoritatis 
          beneplacitum.</p>
      </div>
    </body>
  </text>
</TEI>
