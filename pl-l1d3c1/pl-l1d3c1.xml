<?xml version="1.0" encoding="UTF-8"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?><?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 1, Distinctio 3, Caput 1</title>
        <author>Petrus Lombardus</author>
        <editor>Brady</editor>
      </titleStmt>
      <editionStmt>
        <edition n="2015.09-dev-master">
          <title>Liber 1, Distinctio 3, Caput 1</title>
          <date when="2015-09-25">September 25, 2015</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2015-09-25">September 25, 2015</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-09-25" who="#JW" status="draft" n="2015.09">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
    </front>
    <body>
      <div xml:id="pl-l1d3c1">
        <head xml:id="pl-l1d3c1-Hd1e3296">Capitulum 1</head>
        <p xml:id="pll1d3c1-d1e3476"><name xml:id="pl-l1d3c1-Nd1e3299" ref="#Lombard">Apostolus</name> namque ait, quod 
          <cit>
            <quote xml:id="pll1d3c1-Qd1e3482" source="http://scta.info/resource/ro1_20">invisibilia Dei a creatura 
              mundi per ea quae facta sunt intellecta conspiciuntur, sempiterna 
              quoque virtus eius et divinitas.</quote>
            <bibl>Romanos 1:20</bibl>
          </cit>
          Per <mentioned>creaturam mundi</mentioned> intelligitur 
          homo 
          <cit>
            <quote xml:id="pll1d3c1-Qd1e3494" source="http://scta.info/resource/gom-rom1-d1e103">
              propter excellentiam, qua excellit inter alias creaturas, 
              vel propter convenientiam, quam habet cum omni creatura.
            </quote>
            <bibl>
              Gloss Ordinaria, 
              Romanos 1:20 
            </bibl>
          </cit>
          Homo ergo invisibilia Dei intellectu mentis conspicere potuit vel etiam 
          conspexit <mentioned>per ea quae facta sunt,</mentioned> id est, per creaturas visibiles 
          vel invisibiles. A duobus enim iuvabatur, scilicet a natura, quae 
          rationalis erat, et ab operibus a Deo factis, ut manifestaretur homini 
          veritas. Ideo <name xml:id="pl-l1d3c1-Nd1e3322" ref="#Paul">Apostolus</name> dicit: 
          <cit>
            <quote xml:id="pll1d3c1-Qd1e3511" source="http://scta.info/resource/rom1_19">quia Deus revelavit illis,</quote>
            <bibl>Romanos 1:19</bibl>
          </cit>
          scilicet 
          dum fecit opera, in quibus artificis aliquatenus relucet iudicium.
        </p>
        <p xml:id="pll1d3c1-d1e3519">Nam sicut ait <name xml:id="pl-l1d3c1-Nd1e3337" ref="#Ambrose">Ambrosius</name>: 
          <cit>
            <quote xml:id="pll1d3c1-Qd1e3526">Ut Deus, qui natura invisibilis 
              est, etiam a visibilibus posset scire, opus fecit, quod opificem 
              visibilitate sui manifestavit, ut per certum incertum posset sciri, 
              et ille Deus omnium esse crederetur, qui hoc fecit, quod ab homine 
              impossibile est fieri.</quote>
            <bibl>Ambrosius, In Epistola ad Romanos 1:19 (PL 17:57)</bibl>
          </cit>
          Potuerunt ergo cognoscere sive cognoverunt, 
          ultra omnem creaturam esse illum qui ea fecit, quae nulla creaturarum 
          facere vel destruere valet. Accedat quaecumque vis, 
          <cb ed="#Pb" n="5vb"/>
          creatura et faciat tale caelum et talem terram, et dicam, quia Deus 
          est. Sed quia nulla creatura talia facere valet, constat, supra 
          omnem creaturam esse illum qui ea fecit; ac per hoc, illum esse 
          Deum, humana mens cognoscere potuit.</p>
        <!-- p. 31 -->
        <p xml:id="pll1d3c1-d1e3536">Alio etiam modo Dei veritatem ductu rationis cognoscere potuerunt 
          vel etiam cognoverunt.</p>
        <p xml:id="pll1d3c1-d1e3540">Ut enim <ref xml:id="pl-l1d3c1-Rd1e3359"><name xml:id="pl-l1d3c1-Nd1e3360" ref="#Augustine">Augustinus</name> ait in libro <title ref="#CityOfGod">De civitate Dei</title>:</ref> 
          <cit>
            <quote xml:id="pll1d3c1-Qd1e3552">Viderunt summi philosophi nullum corpus esse Deum, et ideo cuncta 
              corpora transcenderunt <!-- corrected from trasncederunt in text -->, quaerentes Deum; viderunt etiam, quidquid 
              mutabile est non esse summum Deum omniumque principium, et 
              ideo omnem animam mutabilesque spiritus transcenderunt; deinde 
              viderunt, omne, quod mutabile est, non posse esse nisi ab illo, qui 
              incommutabiliter et simpliciter est. Intellexerunt igitur, eum et 
              omnia ista fecisse et a nullo fieri potuisse.</quote>
            <bibl>Augustine, De civitate Dei, VIII, c. 6 (PL 41:231)</bibl>
          </cit>
        </p>
        <p xml:id="pll1d3c1-d1e3562">
          <cit>
            <quote xml:id="pll1d3c1-Qd1e3566" source="http://scta.info/resource/adcd-l8-d1e1128@225-241">Consideraverunt etiam, quidquid est in substantiis vel corpus 
              esse vel spiritum, meliusque aliquid spiritum esse quam corpus, 
              sed longe meliorem qui spiritum fecit et corpus.</quote>
            <bibl>Augustine, De civitate Dei, VIII, c. 6 (PL 41:231)</bibl>
          </cit>
        </p>
        <p xml:id="pll1d3c1-d1e3574">
          <cit>
            <quote xml:id="pll1d3c1-Qd1e3578" source="http://scta.info/resource/adcd-l8-d1e1128@242-431">Intellexerunt etiam, corporis speciem esse sensibilem et 
              spiritus speciem intelligibilem, et intelligibilem speciem sensibili 
              praetulerunt. Sensibilia dicimus, quae visu tactuque corporis sentiri 
              queunt, intelligibilia, quae conspectu mentis intelligi. Cum igitur 
              in eorum conspectu et corpus et animus magis minusque speciosa 
              essent; si autem omni specie carere possent omnino nulla esset: 
              viderunt esse aliquid, quo illa speciosa facta sunt, ubi est prima 
              et incommutabilis species, ideoque incomparabilis; et illud esse 
              rerum principium rectissime crediderunt, quod factum non esset, 
              et ex quo cuncta facta essent.</quote>
          </cit>
        </p>
        <p xml:id="pll1d3c1-d1e3583">
          Ecce tot modis potuit cognosci veritas Dei. Cum ergo Deus una 
          sit et simplex essentia, quae ex nulla diversitate partium vel accidentium 
          consistit, pluraliter tamen dicit 
          <name xml:id="pl-l1d3c1-Nd1e3400" ref="#Paul">Apostolus</name>: 
          <cit>
            <quote xml:id="pll1d3c1-Qd1e3590" source="http://scta.info/resource/rom1_20">
              invisibilia Dei
            </quote>
            <bibl>Romanos 1:20</bibl>
          </cit>,
          quia pluribus modis cognoscitur veritas Dei per ea quae facta 
          sunt. Ex perpetuitate namque creaturarum intelligitur Conditor 
          aeternus; ex magnitudine creaturarum omnipotens; ex ordine et 
          dispositione sapiens; ex gubernatione bonus. Haec autem omnia 
          ad unitatem Deitatis pertinent monstrandam.
        </p>
        <p xml:id="pll1d3c1-d1e3598">Nunc restat ostendere, utrum per ea quae facta sunt aliquod
          <cb ed="#Pb" n="6ra"/>
          Trinitatis indicium vel exiguum haberi potuerit.</p>
        <!-- p. 32 -->
        <p xml:id="pll1d3c1-d1e3604">De hoc <ref xml:id="pl-l1d3c1-Rd1e3422"><name xml:id="pl-l1d3c1-Nd1e3423" ref="#Augustine">Augustinus</name> in libro VI <title ref="#deTrinitate">De Trinitate</title></ref> ait: 
          <cit>
            <quote xml:id="pll1d3c1-Qd1e3615" source="http://scta.info/resource/adt-l6-d1e833@1-21">
              Oportet, ut Creatorem per ea quae facta sunt intellectu conspicientes, 
              Trinitatem intelligamus. Huius enim Trinitatis vestigium in creaturis 
              apparet.
            </quote>
            <bibl>Augustinus, De Trinitate, VI, c. 10, n. 12 (PL 42:932)</bibl>
          </cit>
          <cit>
            <quote xml:id="pl-l1d3c1-Qd1e233" source="http://scta.info/resource/adt-l6-d1e830@1-18">
              Haec enim, quae arte divina facta sunt, et unitatem 
              quandam in se ostendunt et speciem et ordinem
            </quote>
            <bibl>Augustinus, De Trinitate, VI, c. 10, n. 12 (PL 42:932)</bibl>
          </cit>.
          <cit>
            <quote xml:id="pl-l1d3c1-Qd1e241" source="http://scta.info/resource/adt-l6-d1e830@19-64">
              Nam quodque 
              horum creatorum et unum aliquid est, sicut sunt naturae corporum 
              et animarum; et aliqua specie formatur, sicut sunt figurae 
              vel qualitates corporum ac doctrinae vel artes animarum; et ordinem 
              aliquem petit aut tenet, sicut sunt pondera vel locationes 
              corporum et amores vel delectationes animarum
            </quote>
            <bibl>Augustinus, De Trinitate, VI, c. 10, n. 12 (PL 42:932)</bibl>
          </cit>;
          et ita in creaturis praelucet vestigium Trinitatis.
          <cit>
            <quote xml:id="pl-l1d3c1-Qd1e249" source="http://scta.info/resource/adt-l6-d1e833@22-36">
              In illa enim Trinitate summa origo 
              est omnium rerum et perfectissima pulcritudo et beatissima delectatio.
            </quote>
            <bibl>Augustinus, De Trinitate, VI, c. 10, n. 12 (PL 42:932)</bibl>
          </cit>
        </p>
        <p xml:id="pll1d3c1-d1e3623">
          <cit>
            <quote xml:id="pll1d3c1-Qd1e3627">Summa autem origo, ut 
              <ref xml:id="pl-l1d3c1-Rd1e3444"><name xml:id="pl-l1d3c1-Nd1e3445" ref="#Augustine">Augustinus</name> ostendit in libro <title>De vera Religione</title>,</ref>
              intelligitur Deus Pater, a quo sunt omnia, a 
              quo Filius et Spiritus sanctus. Perfectissima pulcritudo intelligitur 
              Filius, scilicet veritas Patris, nulla ex parte ei dissimilis, quam 
              cum ipso et in ipso Patre veneramur, quae forma est omnium, 
              quae ab uno facta sunt et ad unum referuntur, quae tamen 
              omnia nec fierent a Patre per Filium neque suis finibus salva 
              essent, nisi Deus summe bonus esset, qui et nulli naturae, quod 
              ab illo bona esset, invidit, et ut in bono ipso maneret, alia 
              quantum vellet, alia quantum posset, dedit; quae bonitas intelligitur 
              Spiritus sanctus, qui est donum Patris et Filii. Quare ipsum 
              donum Dei cum Patre et Filio aeque incommutabile colere et tenere 
              nos convenit. Per considerationem itque creaturarum unius substantiae 
              Trinitatem intelligimus, scilicet unum Deum Patrem, a quo 
              sumus, et Filium, per quem sumus, et Spiritum sanctum, in quo 
              sumus, scilicet principium, ad quod recurrimus, et formam quam 
              sequimur, et gratiam qua reconciliamur; unum scilicet, quo auctore 
              conditi sumus, et similitudinem eius, per quam ad unitatem reformamur, 
              et pacem, qua Unitati adhaeremus: scilicet Deum, qui 
              dixit: 
              <cit>
                <quote xml:id="pll1d3c1-Qd1e3639" source="http://scta.info/resource/gen1_3">fiat;</quote>
                <bibl>Genesis 1:3</bibl>
              </cit>
              et Verbum, per quod factum est omne, quod substantialiter <!-- p. 33 --> 
              et naturaliter est; et Donum benignitatis eius, qua placuit 
              quod ab eo per Verbum factum est et reconciliatum est 
              auctori, ut non interiret.</quote>
            <bibl>Augustine, De vera Religione, c. 55, n. 113 (PL 34:172)</bibl>
          </cit>
        </p>
        <p xml:id="pll1d3c1-d1e3654">Ecce ostensum est, qualiter in creaturis aliquatenus imago 
          Trinitatis indicatur; non enim per creaturarum contemplationem 
          sufficiens notitia Trinitatis potest
          <cb ed="#Pb" n="6rb"/>
          haberi vel potuit sine doctrinae 
          vel interioris inspirationis revelatione. Unde illi antiqui philosophi 
          quasi per umbram et de longinquo viderunt veritatem, deficientes 
          in contuitu Trinitatis, ut magi Pharaonis in tertio signo. Adiuvamur 
          tamen in fide invisibilium per ea, quae facta sunt.</p>
      </div>
    </body>
  </text>
</TEI>