<?xml version="1.0" encoding="UTF-8"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://purl.oclc.org/dsdl/schematron"?>
<?xml-model href="https://bitbucket.org/lombardpress/lombardpress-schema/raw/master/LombardPressODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Liber 1, Distinctio 43, Capitulus 1</title>
        <author>Petrus Lombardus</author>
        <editor/>
      </titleStmt>
      <editionStmt>
        <edition n="2015.11-dev-master">
          <title>Liber 1, Distinctio 43, Capitulus 1</title>
          <date when="2016-01-23">January 23, 2016</date>
        </edition>
      </editionStmt>
      <publicationStmt>
        <publisher/>
        <pubPlace/>
        <availability status="free">
          <p>Public Domain</p>
        </availability>
        <date when="2016-01-23">January 23, 2016</date>  
      </publicationStmt>
      <sourceDesc>
        <listWit>
          <witness xml:id="P" n="bnf15705">Paris, Lat 15705</witness>
          <witness xml:id="Pb" n="bda446">Paris, Bibliotheque de l'Arsenal, ms. lat. 446</witness>
          <witness xml:id="Z" n="zbsSII72" xml:base="http://www.e-codices.unifr.ch/metadata/iiif/zbs-SII-0072/canvas/">Solothurn, Zentralbibliothek, Cod. S II 72</witness>
        </listWit>
      </sourceDesc>
    </fileDesc>
    <revisionDesc status="draft">
      <listChange>
        <change when="2015-11-11" who="#JW" status="draft" n="2015.11">
          <p>Created file for the first time.</p>
          <note type="status">
            <note type="collobaration">Yes</note>
            <note type="validating-schema">lbp-0.0.1</note>
            <note type="transcription-type">critical</note>
          </note>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="includeList">
        <xi:include href="https://bitbucket.org/lombardpress/lombardpress-lists/raw/master/workscited.xml" xpointer="worksCited"/>
        <xi:include href="https://bitbucket.org/lombardpress/lombardpress-lists/raw/master/Prosopography.xml" xpointer="prosopography"/>
      </div>
    </front>
    <body>
      <div xml:id="pl-l1d43c1">
        <head xml:id="pll1d43c1-Hd1e3499">Liber 1, Distinctio 43, Capitulus 1</head>
        <!-- Invectio contra illos qui dicunt, Deum nil posse, 
          nis quod vult et facit. -->
        <p xml:id="pll1d43c1-d1e3504">Quidam tamen 
          <cit>
            <quote xml:id="pll1d43c1-Qd1e3508">de suo sensu gloriantes, Dei potentiam coarctare 
              sub mensura conati sunt. Cum enim dicunt: Hucusque potest 
              Deus et non amplius, quid est hoc aliud, quam eius potentiam, 
              quae infinita est, restringere et concludere ad mensuram? Aiunt 
              enim: Non potest Deus aliud facere, quam facit, nec melius facere 
              id quod facit, nec aliquid praetermittere de his quae facit.</quote>
            <bibl>4</bibl>
          </cit>
          Istamque 
          suam opinionem verisimilibus argumentis causisque commentitiis, 
          nec non et sacrarum auctoritatum testimoniis munire nituntur, 
          dicentes: Non potest Deus facere, nisi quod bonum est et 
          <!-- 264 --> 
          istum fieri; non est autem bonum et iustum fieri ab eo, nisi 
          quod facit. Si enim aliud iustum est et bonum eum facere, quam 
          facit, non ergo facit omne quod iustum est et bonum est eum 
          facere. Sed quis audeat hoc dicere?</p>
        <p xml:id="pll1d43c1-d1e3518">Addunt etiam: Non potest facere, nisi quod iustitia eius exigit; 
          sed non exigit eius iustitia, ut faciat, nisi quod facit; non 
          ergo potest facere, nisi quod facit. Eademque iustitia exigit, ut id 
          non faciat, quod non facit; non autem potest facere contra iustitiam 
          suam; non igitur potest aliquid eorum facere, quae dimittit.</p>
        <p xml:id="pll1d43c1-d1e3521">His autem respondemus, duplicem verborum intelligentiam 
          aperientes, et ab eis involuta evolventes, sic; Non potest facere Deus, 
          nisi quod bonum est et iustum, id est, non potest facere, nisi illud 
          quod, si faceret, bonum esset et iustum, verum est; sed multa 
          potest facere, quae nec bona sunt nec iusta, quia nec sunt, nec 
          erunt, nec bene fiunt vel fient, quia nunquam fient.</p>
        <p xml:id="pll1d43c1-d1e3525">Item, quod secundo propositum fuit: Non potest facere, nisi 
          quod iustitia sua exigit, et non potest id facere, quod iustitia 
          sua exigit, ut non fiat; dicimus, quia exactionis verbum de Deo 
          congrue non dicitur, nec proprie accipitur: et in illis locutionibus 
          duplex est sensus.</p>
        <p xml:id="pll1d43c1-d1e3528">Si enim intelligas: Non potest facere, nisi quod iustitia sua 
          exigit, id est, nisi quod iusta voluntas sua vult, falsum dicis. Iustitia 
          enim Dei ipsius aequissima voluntas accipitur, qualiter accepit 
          <name ref="#Augustine">Augustinus</name>, illa verba Domini in <title ref="#gen">Genesi</title> loquentis ad 
          <name ref="#Lot">Loth</name>: 
          <cit>
            <quote xml:id="pll1d43c1-Qd1e3541" ana="#gen19_22">Non possum quidquam facere, donec illo introeas,</quote>
            <bibl>Genesis 19:22</bibl>
          </cit>
          exponens: 
          <cit>
            <quote xml:id="pll1d43c1-Qd1e3550">Non posse, inquit, se dixit, quod sine dubio poterat per 
              potentiam, sed non poterat per iustitiam;</quote>
            <bibl>Augustinus, Contra Gaudentium, I, c. 30, n. 35 (PL 43:727)</bibl>
          </cit>
          quasi: poterat quidem, 
          sed non volebat, et illa voluntas iusta erat.</p>
        <p xml:id="pll1d43c1-d1e3558">Si vero per haec verba intelligas, eum non posse facere nisi 
          illud quod, si fieret, iustitiae eius conveniret, verum dicis. Similiter 
          distingue illud: Non potest facere, quod iustitia eius exigit 
          <!-- 265 -->
          ut non faciat, id est, non potest facere id quod ipse, qui est summa 
          iustitia, non vult facere, falsum est. Si autem intelligas his verbis, 
          eum non posse facere id quod iustitiae eius convenire non 
          potest, verum dicis.</p>
        <p xml:id="pll1d43c1-d1e3563">Addunt quoque et alia dicentes: 
          <!-- possible quote -->
          Non potest Deus facere 
          nisi quod debet; non autem debet facere nisi quod facit. Si enim 
          debet alia facere, non ergo facit omne quod debet; si vero facit 
          omne quod debet, nec potest facere nisi quod debet, non ergo 
          potest facere nisi quod facit.</p>
        <p xml:id="pll1d43c1-d1e3568">Item, aut debet dimittere quod dimittit, ne faciat, aut non 
          debet. Si non debet, non recte dimittit; si vero debet dimittere, 
          ergo non debet facere. Si autem non debet, nec decet, nec oportet 
          eum facere; et si non decet, nec oportet eum facere, ergo non 
          potest facere ; non ergo potest facere nisi quod facit. Nec potest 
          illud dimittere quod facit, quin faciat, quia debet illud facere; et 
          quod debet facere, non potest illud dimittere.</p>
        <p xml:id="pll1d43c1-d1e3571">Sed, ut mihi videtur, hoc verbum debet venenum habet. Multiplicem 
          enim et involutam tent intelligentiam, nec Deo proprie 
          competit, qui non est debitor nobis, nisi forte ex promisso, nos 
          vero ei debitores sumus ex commisso. Ut autem venenum evacuetur, 
          distingue verbi sensus: Non potest Deus facere nisi quod 
          debet, id est, nisi quod vult, falsum est: sic enim potest ipse 
          dici debere aliquid, quia vult illud. Si autem dicatur: Non potest 
          nisi quod debet, id est, non potest nisi illud quod, si faceret, ei 
          bene conveniret, verum est.</p>
        <p xml:id="pll1d43c1-d1e3575">Adiiciunt quoque illi dicentes: Nihil facit aut dimittit, nisi 
          optima et rationabili causa, licet nobis occulta sit, secundum 
          quam oportet eum facere et dimittere, quae facit vel dimittit. 
          Ratio enim penes eum est, qua illa facit et illa dimittit; quae 
          ratio aeterna est et semper manens, praeter quam non potest facere 
          aliquid vel dimittere. Illa ergo manente, non potest quod 
          facit dimittere, nec quod dimittit facere, et ita non potest facere, 
          nisi quod facit.</p>
        <!-- 266 -->
        <p xml:id="pll1d43c1-d1e3580">Et ad hoc respondemus, ambiguitatem locutionis determinantes. 
          Cum enim dicitur: Ratio vel causa optima penes Deum est, qua 
          facit cuncta quae facit, et dimittit ea quae dimittit, verum quidem est, 
          quia in eo voluntas est aequissima et rectissima, qua facit et dimittit 
          quae vult, contra quam facere non potest, nec praeter eam facere 
          potest. Nec utique contra eam faceret nec praeter eam, si quae 
          facit dimitteret, vel quae dimittit faceret, sed eadem manente ratione 
          et causa, alia potuit facere et ista dimittere. Licet ergo ratio 
          sit penes eum, qua alia facit, alia dimittit, potest tamen secundum 
          eandem rationem et dimittere quae facit, et facere quae dimittit.</p>
        <p xml:id="pll1d43c1-d1e3583">Et ad hoc dicimus, locutiones ambiguas esse, et ideo determinandas. 
          Si enim, cum dicitur: Non potest facere, nisi quod ratio 
          est eum facere, intelligas, eum non posse facere, nisi ea quae rationabilia 
          sunt, et ea quae, si fierent, rationabilia essent, verus est 
          sensus. Si autem intelligas, eum non posse facere alia rationabilia 
          et bona, nisi ea quae vult et facit, falsus est intellectus.</p>
        <p xml:id="pll1d43c1-d1e3586">Item aliud adiungunt dicentes: Si potest aliud facere Deus 
          quam facit, potest igitur facere quod non praescivit; et si facere 
          potest quod non praescivit, potest sine praescientia operari, quia 
          omne quod facturum se praescivit facit, nec facit aliquid quod non 
          praesciverit. Quod si praeter praescientiam eius aliquid fieri impossibile 
          est, omne quod praescitum est, fieri necesse est; ergo 
          aliud fieri, quam fit, nulla ratione possibile est; non ergo potest 
          a Deo fieri, nisi quod fit.</p>
        <p xml:id="pll1d43c1-d1e3589">Haec autem quaestio de praescientia facile determinari potest 
          per ea quae superius dicta sunt, cum de praescientia ageretur.</p>
        <p xml:id="pll1d43c1-d1e3593">His autem illi scrutatores, 
          <cit>
            <quote xml:id="pll1d43c1-Qd1e3597" ana="#ps63_7">qui defecerunt scrutantes scrutinia,</quote>
            <bibl>Psalmus 63:7</bibl>
          </cit>
          Sanctorum annectunt testimonia.</p>
        <!-- p. 267 -->
        <p xml:id="pll1d43c1-d1e3607">Dicit enim <ref><name ref="#Augustine">Augustinus</name> in libro <title>De Symbolo</title>:</ref>
          <cit>
            <quote xml:id="pll1d43c1-Qd1e3619">Hoc solum 
              non potest Deus, quod non vult.</quote>
            <bibl>Augustinus, Ad Catech. c. 1, n. 2 (PL 40:627)</bibl>
          </cit>
          Per quod videtur non 
          posse facere aliquid, nisi quod vult: sed non vult nisi quod facit; 
          et ita videtur non posse nisi quod facit.</p>
        <p xml:id="pll1d43c1-d1e3627">Illud autem ita intelligendum est: Id solum non potest Deus, 
          quod non vult, scilicet se posse.</p>
        <p xml:id="pll1d43c1-d1e3630">Idem in libro VII <title>Confessionum</title> ad Deum loquens ait: 
          <cit>
            <quote xml:id="pll1d43c1-Qd1e3637">Nec 
              cogeris invitus ad aliquid, quia voluntas tua non est maior quam 
              potentia; esset autem maior, si te ipso tu ipse maior esses.</quote>
            <bibl>Augustinus, Confessionum, VII, c. 4, n. 6 (PL 32:736)</bibl>
          </cit>
        </p>
        <p xml:id="pll1d43c1-d1e3645">Ex hoc videtur, quod Deus non possit plura, quam vult, sicut 
          non vult plura, quam potest. Sicut enim voluntas non est maior potentia, 
          ita nec potentia maior est voluntate. Ideoque, sicut plura non 
          vult, quam potest, ita eum non plura posse quam velle dicunt.</p>
        <p xml:id="pll1d43c1-d1e3649">Sed ad hoc dicimus, quia nec voluntas potentia, nec potentia 
          maior voluntate est, qua una et eadem res est potentia et voluntas, 
          scilicet ipse Deus, qui esset maior se ipso, si voluntas esset 
          maior potentia, vel potentia voluntate. Nec hac auctoritate negatur, 
          Deum plura posse quam velle, quia plura sunt subiecta eius potentiae 
          quam voluntati. Fateamur itaque Deum multa posse facere, 
          quae non vult, et posse dimittere quae facit.</p>
        <p xml:id="pll1d43c1-d1e3652">Quod ut certius firmiusque teneatur, Scripturae testimoniis afferamus, 
          Deum plura facere posse, quam faciat.</p>
        <p xml:id="pll1d43c1-d1e3655">Veritas ipsa secundum <title ref="#mt">Matthaeum</title> ait: 
          <cit>
            <quote xml:id="pll1d43c1-Qd1e3662" source="http://scta.info/resource/mt26_53">An putas, quia 
              non possum rogare Patrem meum, et exhibebit mihi modo 
              plus quam duodecim legiones Angelorum?</quote>
            <bibl>Matthaeus 26:53</bibl>
          </cit>
          Ex quibus verbis patenter 
          innuitur, quia et Filius poterat rogare quod non rogabat, 
          et Pater exhibere quod non exhibebat. Uterque igitur poterat facere 
          quod non faciebat.</p>
        <p xml:id="pll1d43c1-d1e3670"><ref><name ref="#Augustine">Augustinus</name> etiam in <title ref="#Enchiridion">Enchiridio</title></ref> ait: 
          <cit>
            <quote xml:id="pll1d43c1-Qd1e3680">Omnipotentis 
              voluntas multa potest facere, quae nec vult nec facit: potuit enim facere, 
              ut duodecim legiones Angelorum pugnarent contra illos qui 
              Christum ceperunt.</quote>
            <bibl>Augustinus, Enchiridion, c. 95, n. 24 (PL 40:275)</bibl>
          </cit>
        </p>
        <p xml:id="pll1d43c1-d1e3688"><ref>Item in eodem:</ref> 
          <cit>
            <quote xml:id="pll1d43c1-Qd1e3694">Cur apud quosdam non 
              <cit>
                <quote xml:id="pll1d43c1-Qd1e3698" source="http://scta.info/resource/mt11_21">factae sunt virtutes, 
                  quae si factae fuissent, egissent illi homines poenitentiam;</quote>
                <bibl>Matthaeus 11:21</bibl>
              </cit>
              et factae 
              sunt apud eos qui non fuerant credituri? Tunc non latebit quod 
              nunc latet. Nec utique Deus iniuste noluit salvos fieri, cum possent 
              salvi esse, si vellet. Tunc in clarissima luce Sapientiae videbitur 
              quod nunc piorum fides habet, antequam manifesta cognitione videatur, 
              quam certa et incommutabilis et efficacissima sit voluntas Dei, 
              quae multa possit et non velit, nihil autem quod non possit, velit.</quote>
            <bibl>Augustinus, Enchiridion, c. 95, n. 24 (PL 40:275)</bibl>
          </cit>
        </p>
        <p xml:id="pll1d43c1-d1e3711"><ref>Idem in libro <title>De natura et gratia</title>:</ref> 
          <cit>
            <quote xml:id="pll1d43c1-Qd1e3720">Dominus <name>Lazarum</name> 
              suscitavit in corpore. Nunquid dicendum est, non potuit Iudam 
              suscitare in mente? Potuit quidem, sed noluit.</quote>
            <bibl>Augustinus, De natura et gratia, c. 7, n. 8 (PL 44:250)</bibl>
          </cit>
        </p>
        <p xml:id="pll1d43c1-d1e3732">Hic auctoritatibus multisque aliis aperte docetur, quod Deus 
          multa possit facere, quae non vult.</p>
        <p xml:id="pll1d43c1-d1e3735">Quod etiam ratione probari potest. Non enim vult Deus omnes 
          homines iustificare, et tamen quis dubitat, eum posse? Potest ergo 
          Deus aliud facere, quam facit, et tamen, si aliud faceret, alius ipse 
          non esset. Et potest aliud velle, quam vult, et tamen eius voluntas 
          nec alia nec nova nec mutabilis aliquo modo potest esse. Etsi enim
          possit velle quod nunquam voluit, non tamen noviter nec nova voluntate, 
          sed sempiterna tantum velle potest: potest enim velle, 
          quod potest ab aeterno voluisse. Habet enim potentiam volendi et 
          nunc et ab aeterno, quod tamen nec modo vult, nec ab aeterno voluit.</p>
      </div>
    </body>
  </text>
</TEI>
