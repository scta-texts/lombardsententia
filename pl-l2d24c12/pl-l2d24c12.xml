<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 2, Distinctio 24, C. 12</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber 2, Distinctio 24, C. 12</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Q" n="Quaracchi1916">Quaracchi 1916 Volume 1</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l2d24c12">
        <head xml:id="pl-l2d24c12-Hd1e102">Capitulum 12</head>
        <p xml:id="pl-l2d24c12-d1e105">
          Quando autem mulier sine viro gustat, aliquando est mortale, aliquando veniale peccatum.
        </p>
        <p xml:id="pl-l2d24c12-d1e108">
          Ut enim dictum est, tunc mulier sine viro gustat, cum ita delectatione cogitationis
          peccatum tenetur, ut faciendum non decernatur; vel cum quidam terminus et mensura
          peccato adhibetur a viro, ut non liceat mulieri effrenata libertate in peccatum
          progredi. Si vero peccatum non diu teneatur delectatione cogitationis, sed statim ut
          mulierem tetigit, viri auctoritate repellitur, veniale est. Si vero diu in delectatione
          cogitationis teneatur, etsi voluntas perficiendi desit, mortale est, et pro eo
          damnabitur simul vir et mulier, id est totus homo, quia et tunc vir non, sicut
          debuit, mulierem cohibuit, unde potest dici consensisse.
        </p>
        <!-- continuation of 12 -->
        <p xml:id="pl-l2d24c12-d1e113">
          Itaque, ut breviter summam perstringam, quando peccatum ita in anima concipitur,
          ut illud facere disponat vel etiam perficiat, aliud frequenter, aliud vel semel, vel etiam
          quando delectatione cogitationis diu tenetur, mortale est. Cum vero in sensuali motu tantum est,
          ut praediximus, tunc levissimum est, quia ratio tunc non delectatur. Ideo autem supra dixi:
          <cit>
            <quote xml:id="pl-l2d24c12-Qd1e111">
              aliud frequenter, aliud semel 
            </quote>
          </cit>,
          quia, ut quibusdam. placet, quaedam sunt, quae, si tantum semel fiant vel facienda disponantur, damnant; quaedam vero
          non, nisi saepius fiant vel facienda decernantur, ut de otioso verbo et huiusmodi.
        </p>
        <p xml:id="pl-l2d24c12-d1e117">
          Haec <ref xml:id="pl-l2d24c12-Rfjavn1" corresp="#pl-l2d24c12-Qd1e120">Augustinus in XII libro De Trinitate</ref> tradit dicens: 
          <cit>
            <quote xml:id="pl-l2d24c12-Qd1e120" source="http://scta.info/resource/adt-l12-d1e1347@1-230">
              Sicut in illo coniugio primorum hominum serpens manducandum persuasit, mulier autem non manducavit
              sola, sed viro suo dedit, et simul manducaverunt; ita et in quodam secreto coniugio, quod in
              unoquoque homine geritur et dignoscitur, cum rationi scientiae, quae in rebus temporalibus
              agendis ratiocinandi <pb ed="#Q" n="426"/> vivacitate versatur, animalis sensus ingerit
              quandam illecebram; tunc velut serpens alloquitur feminam. Huic autem illecebrae
              consentire, de ligno vetito est edere. Sed iste consensus, Si sola cogitationis delectatione
              contentus est, superiori vero auctoritate ita retinentur membra, ut non 
              <cit>
                <quote xml:id="pl-l2d24c12-Qd1e126" source="http://scta.info/resource/rom6_13@3-8">
                  exhibeantur arma iniquitatis peccato
                </quote>
              </cit>; sic habendum aestimo, velut lignum vetitum mulier sola comederit.
            </quote>
          </cit>
        </p>
        <p xml:id="pl-l2d24c12-d1e122">
          <cit>
            <quote xml:id="pl-l2d24c12-Qd1e137">
              Si autem in consensu illo ita decernitur quodque peccatum, ut, si potestas sit, etiam
              opere impleatur, intelligenda est mulier dedisse viro suo simul edendum illicitum cibum.
              Neque enim potest peccatum non solum cogitandum suaviter, verum etiam perpetrandum
              efficaciter mente decerni, nisi et illa mentis intentio penes quam summa potestas est
              membra in opus movendi vel ab opere cohibendi, malae actioni cedat. Nec sane, cum sola
              cogitatione mens oblectatur illicitis, non quidem decernens esse facienda, tenens tamen et
              volvens libenter, quae statim, ut attigerunt animum, respui debuerunt, negandum est
              esse peccatum, sed longe minus, quam et si opere statuatur implendum. Et ideo de talibus
              quoque cogitationibus venia petenda est, pectusque percutiendum et dicendum: 
              <cit>
                <quote xml:id="pl-l2d24c12-Qd1e141">
                  Dimitte nobis debita nostra, sicut et ne dimittimus debitoribus nostris
                </quote>
              </cit>.
              Neque enim, sicut in illis duobus primis hominibus personam suam quisque portabat, et ideo si sola mulier cibum
              edisset illicitum, sola utique mortis supplicio plecteretur, ita dici potest in homine
              uno, si delectationibus illicitis, a quibus continuo se deberet avertere, cogitatio sola
              libenter pascatur, nec facienda decernantur mala, sed tantum suaviter in recordatione
              teneantur, quasi mulierem sine viro posse damnari. Absit hoc credere. Haec quippe una
              persona est, unus homo est, totusque damnabitur, nisi haec, quae sine voluntate operandi,
              sed tamen cum voluntate animum talibus oblectandi, solius cogitationis sentiuntur esse
              peccata, per Mediatoris gratiam remittantur
            </quote>
          </cit>.
        </p>
        <p xml:id="pl-l2d24c12-d1e125">
          Idem quoque in libro II Contra Manichaeos de hoc eodem sic ait: 
          <cit>
            <quote xml:id="pl-l2d24c12-Qd1e151">
              Apostolus dicit, 
              <cit>
                <quote xml:id="pl-l2d24c12-Qd1e155" source="http://scta.info/resource/eph2_2@9-20">
                  secundum principem potesta<pb ed="#Q" n="427"/>tis aeris huius, spiritus, qui
                  nunc operatur in filiis diffidentiae
                </quote>
              </cit>.
              Numquid ergo visibiliter eis apparet, aut quasi
              corporeis locis accedit ad eos et operatur? Sed miris modis per cogitationem suggerit
              quidquid potest; quibus suggestionibus a resistendum est. 
              <cit>
                <quote xml:id="pl-l2d24c12-Qd1e163" source="http://scta.info/resource/IIcor2_11@6-10">
                  Non enim ignoramus
                </quote>
              </cit> 
              astutias eius. Quomodo enim accessit ad Iudam, quando ei persuasit ut Dominum traderet? Numquid in
              locis, aut per hos oculos ei visus et? Sed utique, ut dictum est, 
              <cit>
                <quote xml:id="pl-l2d24c12-Qd1e169">
                  in cor eius intravit
                </quote>
              </cit>.
              Repellit autem illum homo, si paradisum custodiat. 
              <cit>
                <quote xml:id="pl-l2d24c12-Qd1e174" source="http://scta.info/resource/gen2_15@4-16">
                  Posuit enim hominem Deus in paradiso,
                  ut operaretur et custodiret illud
                </quote>
              </cit>, 
              quia sic Ecclesiae dicitur in Canticis Canticorum: 
              <cit>
                <quote xml:id="pl-l2d24c12-Qd1e180" source="http://scta.info/resource/cant4_12@6-9">
                  Hortus conclusus, fons signatus
                </quote>
              </cit>;
              quo utique non admittitur perversitatis ille persuasor, sed tamen per mulierem decipit.
              Non enim etiam ratio nostra deduci ad consensionem peccati potest, nisi cum 
              delectatio mota fuerit in illa parte animi, quae debet obtemperare rationi tanquam
              rectori viro. Etiam in unoquoque nostrum nihil aliud agitur, cum ad peccatum 
              quisque delabitur, quam tunc actum est in illis tribus:
              serpente, muliere et viro. Nam primo fit suggestio sive per cogitationem, sive per
              sensus corporis: vel videndo, vel tangendo, vel audiendo, vel gustando, vel olfaciendo;
              quae suggestio cum facta fuerit, si cupiditas nostra non moveatur ad peccandum,
              excludetur serpentis astutia. Si autem mota fuerit, quasi iam mulieri persuasum erit; sed
              aliquando ratio viriliter etiam commotam cupiditatem refrenat atque compescit; quod cum
              fit, non labimur in peccatum, sed cum aliquanta luctatione coronamur. Si autem ratio
              consentiat, et quod libido commoverit, faciendum esse decernat, ab omni beata vita tanquam de
              paradiso expellitur homo. Iam enim peccatum imputatur, etiamsi non subsequatur factum,
              quando rea tenetur in consensione conscientia
            </quote>
          </cit>.
        </p>
        <p xml:id="pl-l2d24c12-d1e130">
          Haec de animae partibus interseruimus, ut ipsius animae natura plenius cognosceretur, et
          secundum quam sui portionem in ea sit liberum arbitrium intelligatur, scilicet secundum
          rationem, quo omne mortale peccatum geritur, sed non omne veniale, illud scilicet, quod in
          solo motu sensualitatis existit.
        </p>
      </div>
    </body>
  </text>
</TEI>
