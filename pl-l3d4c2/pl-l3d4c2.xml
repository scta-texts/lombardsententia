<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title/> <date when="2017-09-05">September 05, 2017</date>
        </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-09-05" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l3d4c2">
        <head xml:id="pl-l3d4c2-Hd1e109" type="question-title">Capitulum 2</head>
        <head xml:id="pl-l3d4c2-Hd1e112" type="question-title">Quare dicatur Christus conceptus et
          natus de Spiritu sancto.</head>
        <p xml:id="pl-l3d4c2-d1e115"> <quote xml:id="pl-l3d4c2-Qd1e117">Sed non est in hoc diutius
          immorandum. Illud enim movet, quomodo dictus est Christus natus de Spiritu sancto, cum
          filius nullo modo sit Spiritus sancti </quote>. </p>
        <p xml:id="pl-l3d4c2-d1e121"> <quote xml:id="pl-l3d4c2-Qd1e123"> Nunquid dicturi sumus,
          patrem hominis Christi esse Spiritum sanctum, ut Deus Pater Verbum genuerit, Spiritus
          sanctus hominem, ex qua utraque substantia Christus unus esset, et Dei Patris filius
          secundum Verbum, et Spiritus sancti filius secundum hominem, quod eum Spiritus sanctus,
          tanquam pater eius, de Matre Virgine genuisset? Quis hoc dicere audebit, cum hoc ita sit
          absurdum, ut nullae fidelium aures id valeant sustinere </quote>? <quote
          xml:id="pl-l3d4c2-Qd1e126"> Proinde cum fateamur Christum natum de Spiritu sancto ex Maria
          Virgine, quomodo non sit filius Spiritus sancti, et sit filius Virginis, cum et de illo et
          de illa sit natus, explicare difficile est. Procul dubio non sic de illo, ut de patre, sic
          autem de illa, ut de matre, natus est </quote>. </p>
        <p xml:id="pl-l3d4c2-d1e130"> <quote xml:id="pl-l3d4c2-Qd1e132"> Non est autem concedendum ,
          quidquid de aliqua re nascitur, continuo eiusdem rei filium nuncupandum. Ut enim omittam,
          aliter de homine nasci filium, aliter capillum , pediculum, lumbricum, quorum nihil est
          filius; ut ergo haec omittam, quoniam tantae rei deformiter comparantur, certe qui
          nascuntur <quote xml:id="pl-l3d4c2-Qd1e134">ex aqua et Spiritu sancto</quote> non aquae
          filios eos rite quispiam dixerit, sed dicuntur filii Dei Patris et matris Ecclesiae. Sic
          ergo de Spiritu sancto natus est Christus, nec tamen filius est Spiritus sancti; sicut e
          converso non omnes qui dicuntur alicuius filii, consequens est, ut de illo etiam nati esse
          dicantur, ut illi qui adoptantur. Dicuntur etiam <quote xml:id="pl-l3d4c2-Qd1e137">filii
          gehennae</quote> , non ex illa nati, sed in illam praeparati </quote>. <quote
          xml:id="pl-l3d4c2-Qd1e141"> Cum itaque de aliquo nascatur aliquid, et non ita ut sit
          filius; nec rursus, omnis qui dicitur filius, de illo sit natus, cuius dicitur filius;
          profecto modus iste, quo natus est Christus de Maria sicut filius, et de Spiritu sancio
          non sicut filius, insinuat nobis gratiam Dei, qua homo, nullis praecedentibus meritis, in
          ipso exordio naturae suae, quo esse coepit, Verbo Dei copularetur in tantam personae
          unitatem, ut idem esset Filius Dei, qui filius hominis, et filius hominis, qui Filius Dei;
          et sic in naturae humanae susceptione fieret quodam modo ipsa gratia illi homini
          naturalis, qua nullum possit admittere peccatum. Quae gratia ideo per Spiritum sanctum est
          significata, quia ipse proprie sic est Deus, ut sit etiam Dei donum </quote>. <quote
          xml:id="pl-l3d4c2-Qd1e144"> Per hoc ergo, quod de Spiritu sancio esse nativitas Christi
          dicitur, quid aliud quam ipsa gratia demonstratur, qua homo, mirabili et ineffabili modo,
          Verbo Dei est adjunctus atque concretus et divina gratia corporaliter repletus </quote>? </p>
        <p xml:id="pl-l3d4c2-d1e149"> Potest etiam dici Christus, secundum hominem, ideo natus de
          Spiritu sancto, quia eum fecit. </p>
        <p xml:id="pl-l3d4c2-d1e152"> In quantum enim homo est, et ipse factus est, ut ait Apostolus
          . Conceptus ergo et natus de Spiritu sancto dicitur, non quod Spiritus sanctus fuerit
          Virgini pro semine (non enim de substantia Spiritus sancti semen partus accepit) sed quia
          per gratiam Dei et operationem Spiritus sancti, de carne Virginis est assumtum, quod Verbo
          est unitum. </p>
        <p xml:id="pl-l3d4c2-d1e155"> Et in Evangelio secundum hanc intelligentiam legitur de Maria,
          <quote xml:id="pl-l3d4c2-Qd1e157" source="http://scta.info/resource/mt1_18">
          <!-- lc1_27-->quod inventa est in utero habens de Spiritu sancio.</quote> </p>
        <p xml:id="pl-l3d4c2-d1e163"> Cuius dicti rationem <name>Ambrosius</name> insinuans in II
          libro <title>De Spiritu sancto</title> ait: <quote xml:id="pl-l3d4c2-Qd1e171"> Quod ex
          aliquo est, aut ex substantia <quote xml:id="pl-l3d4c2-Qd1e173">, </quote>aut ex potestate
          eius est: ex substantia, sicut Filius, qui a Patre, et Spiritus sanctus, qui a Patre
          Filioque procedit; ex potestate autem, sicut ex Deo omnia. Quomodo ergo in utero habuit
          Maria ex Spiritu sancto? Si quasi ex substantia, ergo Spiritus in carnem et ossa conversus
          est. Non utique. Si vero quasi ex operatione et potestate eius, Virgo concepit, quis neget
          Spiritum sanctum dominicae incarnationis auctorem </quote>? </p>
      </div>
    </body>
  </text>
</TEI>
