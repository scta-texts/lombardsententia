<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>[Cap. II].</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>[Cap. II].</title> <date when="2017-09-05">September 05,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-09-05" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l3d7c2">
        <head xml:id="pl-l3d7c2-Hd1e111">[Cap. II].</head>
        <p xml:id="pl-l3d7c2-d1e114"> Isti dicunt, Christum esse praedestinatum, in quantum est
          homo, id est, in quantum est subsistens ex duabus sub¬ stantiis, scilicet anima et carne.
          Nam quantum ad naturam divinitatis, non est ipse praedestinatus; non ergo, in quantum in
          ea vel ea subsistit, praedestinatus est, sed in quantum subsistit in aliis duabus
          substantiis, id est in anima et carne, hoc est, in quantum est homo. </p>
        <p xml:id="pl-l3d7c2-d1e117"> Determinant etiam auctoritates, quae primae conveniunt
          sententiae et huic contradicere videntur, ut cum legitur : Homo ille assumtus a Verbo in
          singularitate personae, vel factus una persona cum Verbo, de natura humana intelligitur,
          quae Verbo unita est in singularitate personae, id est, ita quod eadem persona, quae prius
          erat, et simplex erat, sine incremento numeri et immutata permansit, licet composita.
          Compositionis vero huius aliam dicunt esse rationem, quam sit in aliis hominibus, quia
          huius ex tribus, aliorum ex duabus substantiis est compositio. </p>
        <p xml:id="pl-l3d7c2-d1e120"> Negant quoque, naturam humanam esse personam, vel Dei Filium;
          et sicut unum eundemque dicunt esse hominem et Deum, et filium hominis et Filium Dei, ita
          unum et idem, non aliud et aliud, sicut nec alium et alium. </p>
        <p xml:id="pl-l3d7c2-d1e123"> Sed his videntur adversari quae subditis continentur
          capitulis. </p>
        <p xml:id="pl-l3d7c2-d1e127"> Ait enim <name ref="#Augustine">Augustinus</name> <title>Super
          Ioannem</title> : <quote xml:id="pl-l3d7c2-Qd1e135">Aliud est Verbum Dei, aliud homo; sed
          Verbum caro factum est, id est homo; non itaque alia Verbi, alia est hominis persona,
          quoniam utrumque Christus et una persona </quote>. </p>
        <p xml:id="pl-l3d7c2-d1e139"> Idem <title>Ad Felicianum</title>: <quote
          xml:id="pl-l3d7c2-Qd1e144">Aliud Dei Filius, aliud' hominis filius; sed non alius</quote>. </p>
        <p xml:id="pl-l3d7c2-d1e148"> Item : <quote xml:id="pl-l3d7c2-Qd1e150">Dei Filius aliud de
          Patre, aliud de Matre </quote>. </p>
        <p xml:id="pl-l3d7c2-d1e154">
          Idem in 
          <ref xml:id="pl-l3d7c2-Rasdf3d" corresp="#pl-l3d7c2-Qd1e159">
            libro I <title ref="#deTrinitate">De
            Trinitate</title>
          </ref>: 
          <cit>
            <quote xml:id="pl-l3d7c2-Qd1e159"
            source="http://scta.info/resource/adt-l1-d1e116@108-119">
              Cum Filius sit et Deus et homo, alia substantia
              Deus, alia homo 
            </quote>
          </cit>. 
        </p>
        <p xml:id="pl-l3d7c2-d1e163"> Haec autem in hunc modum determinant, quia, cum dicitur Aliud
          Verbum Dei, aliud homo, sive alia substantia Deus, alia homo, alterius naturae
          significatur Christus esse, in quantum est homo, et alterius, in quantum est Deus; et
          aliud natura, qua est homo, aliud natura, qua est Deus. </p>
        <p xml:id="pl-l3d7c2-d1e166"> Ut enim ait <name>Ioannes Damascenus</name>: <quote
          xml:id="pl-l3d7c2-Qd1e171"> Inconverse et inalterabiliter unitae sunt ad invicem naturae,
          neque divina distante a propria simplicitate, neque humana aut conversa in deitatis
          naturam, aut in non-existentiam divisa , neque ex duabus una facta composita natura.
          Composita enim natura, neutri earum, ex quibus componitur naturis, homousia, id est
          consubstantialis, esse potest, ex alteris perficiens alterum, ut corpus ex quatuor ele¬
          mentis compositum, nec ignis nominatur, nec aer, nec terra, nec aqua, nec horum alicui
          homousion dicitur. Si igitur secundum haereticos Christus unius compositae naturae post
          unionem exstitit, ex simplici natura conversus est in compositam, et neque Patri simplicis
          naturae existenti, neque Matri est homousios; et neque Deus neque homo denominabitur, sed
          Christus solum; et erit hoc nomen, scilicet Christus, non personae ipsius nomen, sed
          unius, secundum ipsos, compositae naturae. Nos autem Christum non <quote
          xml:id="pl-l3d7c2-Qd1e173"> </quote>unius compositae naturae dogmatizamus, et hoc nomen,
          scilicet Christus, personae dicimus non monotropos, id est uno modo dictum, sed duarum
          naturarum esse significativum, scilicet deitatis et humanitatis. Ex deitate autem et
          humanitate Deum perfectum et hominem perfectum eundem 'et esse et dici ex duabus et in
          duabus naturis confitemur </quote>. </p>
        <p xml:id="pl-l3d7c2-d1e179"> Sic ergo dicitur aliud esse Filius Dei, aliud filius hominis,
          quia. alterius est substantiae vel naturae, in quantum Filius Dei ; alterius, in quantum
          est filius hominis; non quod ipse Filius Dei et hominis sit duo illa diversa, id est duae
          diversae naturae. </p>
        <p xml:id="pl-l3d7c2-d1e182"> Aperte enim <name>Hilarius</name> in IX libro <title>De
          Trinitate</title> ait: <quote xml:id="pl-l3d7c2-Qd1e190">Cum non aliud sil filius hominis,
          neque aliud Filius Dei — <quote xml:id="pl-l3d7c2-Qd1e192">Verbum enim caro factum
          est</quote> — et cum qui Filius Dei est, ipse et hominis sit filius, requiro, quis in hoc
          filio hominis glorificatus sit</quote>. Evidenter dicit, non aliud esse Filium Dei et
          aliud filium hominis. Ex quo praemissa roboratur et approbatur determinatio. </p>
        <p xml:id="pl-l3d7c2-d1e197"> Quod etiam dictum est: Utrumque est Christus et una persona,
          movere potest lectorem; sicut et illud quod 
          <ref xml:id="pl-l3d7c2-Rsdf3va" corresp="#pl-l3d7c2-Qd1e205">
            <name ref="#Augustine">Augustinus</name> dicit
            in libro 1 <title ref="#deTrinitate">De Trinitate</title>
          </ref>: 
          <cit>
            <quote xml:id="pl-l3d7c2-Qd1e205" source="http://scta.info/resource/adt-l1-d1e71"> Quia forma Dei
            formam servi accepit, utrumque Deus, utrumque homo. Sed utrumque Deus propter accipientem
            Deum, et utrumque homo propter acceptum hominem
          </quote>
          </cit>. 
        </p>
        <p xml:id="pl-l3d7c2-d1e209"> Et illud quod idem ait in libro <title>De bono
          perseverantiae</title> : <quote xml:id="pl-l3d7c2-Qd1e214"> Qui fidelis est, in eo veram
          naturam humanam credit , susci- piente Deo Verbo, ita sublimatam, ut qui suscepit et quod
          suscepit una esset in Trinitate persona, assumtione illa ineffabiliter faciente personae
          unius in Deo et homine veritatem </quote>. Si autem qui suscepit et quod suscepit una est
          persona, ergo natura humana cum Verbo una est persona. </p>
        <p xml:id="pl-l3d7c2-d1e218"> Sed haec omnia ex tali sensu dicta fore tradunt, ut ulrumque
          dicatur esse Christus et una persona, quia in utroque unus Christus , una persona
          subsistit. Ita etiam susceptum cum suscipiente dicitur una persona, quia susceptum
          suscipienti est sociatum in unitate personae, id est ita, quod unitas personae permansit,
          non ita, ut caro et anima sint Deus, quia, ut ait <name>Hieronymus</name>, Verbum est
          Deus, non caro assumta. </p>
        <p xml:id="pl-l3d7c2-d1e224"> Et <name>Ambrosius</name> in libro III <title>De Spiritu
          sancto </title>ait: <quote xml:id="pl-l3d7c2-Qd1e232">Aliud est quod assumsit, et aliud
          quod assumtum est</quote>. </p>
        <p xml:id="pl-l3d7c2-d1e237"> Est autem et aliud, quod huic sententiae plurimum videtur
          obviare. </p>
        <p xml:id="pl-l3d7c2-d1e240"> Ait enim <name ref="#Augustine">Augustinus</name> in libro
          <title>Contra Maximinum</title> : <quote xml:id="pl-l3d7c2-Qd1e248">Christus una persona
          est geminae substantiae, quia et Deus et homo est. Nec tamen Deus, vel homo pars huius
          personae dici potest; alioquin Filius Dei Deus, antequam susciperet formam servi, non erat
          totus, et crevit, cum homo divinitati eius accessit </quote>. Ecce, Deum dicit non esse
          pariem illius personae; unde videtur illa persona non constare ex Deo et homine. </p>
        <p xml:id="pl-l3d7c2-d1e252"> Ad quod etiam illi dicunt, illam personam non ita constare ex
          Deo et homine, quasi totum ex partibus. Ita enim partes alienius lotius conveniunt, ut ex
          illis quod non erat constituatur. Non autem sic humana et divina natura in Christo
          uniuntur: inexplicabilis enim est istius unionis, quae non est partium, ratio. </p>
        <p xml:id="pl-l3d7c2-d1e255"> Quidam tamen nomine Dei ibi personam significari putant, quia
          de tribus agebat personis, quarum nullam Trinitatis esse partem dicebat, sicut pars istius
          personae non est Deus. Quod si de persona intelligitur, manifestum est, quia persona non
          est pars personae. </p>
        <p xml:id="pl-l3d7c2-d1e258"> Posita est diligenter sententia secunda et eius explanatio,
          cui in nullo vel in modico obviant auctoritates in tertia sententia inductae, quae iam
          consideranda est. </p>
        <p xml:id="pl-l3d7c2-d1e261"> In hac igitur sententia sic dicitur: Deus factus homo, quia
          hominem accepit; et sic dicitur esse homo, quia hominem habet, vel quia est habens
          hominem; et homo factus Deus, quia as- sumtus est a Deo; et homo esse Deus, quia habena
          hominem est Deus. Cum ergo dicitur: Deus est homo, vel habitus praedicatur, vel persona,
          sed humanata. </p>
        <p xml:id="pl-l3d7c2-d1e265"> Et quod persona humanata praedicetur, <name>Cassiodorus</name>
          ostendere videtur, dicens: <quote xml:id="pl-l3d7c2-Qd1e270"> Factus est, ut ita dixerim ,
          humanatus Deus, qui etiam in assumtione carnis Deus esse non desti¬ tit</quote>. Quod
          tamen varie accipi potest, ut dicatur: Deus factas humanatus, vel Christus factus Deus
          humanatus; utrumque enim sane dici potest. Cum ergo dicitur: Factus est Deus homo,
          multiplex secundum istos fit intelligentia, ut naturam humanam accepisse, vel humanatum
          Verbum esse incepisse intelligatur. Nec tamen, si incepit esse humanatum Verbum, ideo
          sequitur, quod inceperit esse Verbum; nec si Deus factus est humanatum Verbum, sequitur,
          quod factus sit Verbum; sicut de aliquo dicitur: hodie iste coepit esse bonus homo, vel
          factus est bonus homo; nec tamen hodie coepit esse homo, vel factus est homo. </p>
        <p xml:id="pl-l3d7c2-d1e274"> Secundum istos dicitur Christus, secundum quod homo,
          praedestinatus esse Filius Dei, quia est praedestinatum a Deo ab aeterno, et in tempore
          collatum ei per gratiam, ut ipse, ens homo, sit Filius Dei. Hoc enim non semper habuit,
          sed in tempore per gratiam accepit. </p>
        <p xml:id="pl-l3d7c2-d1e277"> Quod videtur <name ref="#Augustine">Augustinus</name> notasse
          in libro <title>Ad Prosperum et Hilarium</title> dicens: <quote xml:id="pl-l3d7c2-Qd1e288"
          > Praedestinatus est Iesus, ut, qui futurus erat secundum carnem filius David, esset in
          virtute Filius Dei </quote>. </p>
        <p xml:id="pl-l3d7c2-d1e292"> Hi etiam, cum dicitur: Christus minor Patre, secundum quod
          homo, secundum habitum hoc intelligunt dictum, id est, in quantum habet hominem sibi
          unitum. </p>
        <p xml:id="pl-l3d7c2-d1e295"> Unde 
          <ref xml:id="pl-l3d7c2-Rpav3da" corresp="#pl-l3d7c2-Qd1e303">
            <name ref="#Augustine">Augustinus</name> in libro I
            <title ref="#deTrinitate">De Trinitate</title>
          </ref>: 
          <cit>
            <quote xml:id="pl-l3d7c2-Qd1e303" source="http://scta.info/resource/adt-l1-d1e71">
              Deus Filius Deo Patri natura est aequalis,
              habitu minor. In forma enim servi minor est Patre, in forma Dei aequalis est Patri
            </quote>
          </cit>. 
        </p>
        <p xml:id="pl-l3d7c2-d1e307"> Et quia secundum habitum accipienda est incarnationis ratio,
          ideo Deum humanatum, non hominem deificatum dici tradunt. </p>
        <p xml:id="pl-l3d7c2-d1e311"> Unde <name>Ioannes Damascenus</name>: <quote
          xml:id="pl-l3d7c2-Qd1e316">Non hominem deificatum dicimus, sed Deum hominem
          factum</quote>. </p>
      </div>
    </body>
  </text>
</TEI>
