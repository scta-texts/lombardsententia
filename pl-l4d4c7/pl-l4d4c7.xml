<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. VII</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. VII</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d4c7">
        <head xml:id="pl-l4d4c7-Hd1e109">Capitulum 7</head>
        <head xml:id="pl-l4d4c7-Hd1e112" type="question-title">Cuius rei sit Sacramentum baptismus,
          quem recipit iustus.</head>
        <p xml:id="pl-l4d4c7-d1e115">
          Si quaeritur, cuius rei baptismus ille sit Sacramentum, qui
          datur iam iusto, dicimus, Sacramentum esse et rei quae praecessit, id est remissionis ante
          per fidem datae, et remissionis temporalis poenae, sive peccati, si, quod interim
          committitur, habetur; et novitatis ac munditiae ibi praestitae. Omnis etenim rei signum
          est, cuius causa est.
        </p>
        <p xml:id="pl-l4d4c7-d1e118">
          Nec mireris, rem aliquando praecedere Sacramentum, cum
          aliquando etiam longe post sequatur, ut in illis qui ficte accedunt, quibus, cum post
          poenituerint, incipiet baptismus prodesse, in quibus fuit baptismus Sacramentum huius
          sanctificationis, quam poenitendo habent.
        </p>
        <p xml:id="pl-l4d4c7-d1e121">
          Sed si nunquam poeniterent nec a figmento recederent, cuius rei
          Sacramentum esset baptismus ab illis susceptus? Potest dici: rei, quae ibi fieret, si non
          illorum enormitas impediret.
        </p>
        <p xml:id="pl-l4d4c7-d1e125">
          Solet etiam quaeri, si parvulis in baptismo datur gratia, qua,
          cum tempus habuerint utendi libero arbitrio, possint 
          <cit>
            <quote source="http://scta.info/resource/rom9_16@1-8">
              velle et currere
            </quote>
          </cit>. 
          De adultis enim,
          qui digne recipiunt Sacramentum, non ambigitur, quin gratiam operantem et cooperantem
          perceperint, quae 
          <cit>
            <quote source="http://scta.info/resource/IIcor6_1@1-10">
              in vacuum
            </quote>
          </cit> 
          eis cedit, si per liberum arbitrium post mortaliter
          deliquerint; qui merito peccati gratiam appositam perdunt. Unde et dicuntur 
          <cit>
            <quote source="http://scta.info/resource/hebr10_29@1-24">
              contumeliam facere Spiritui sancto
            </quote>
          </cit> 
          et ipsum a se fugare.
        </p>
        <p xml:id="pl-l4d4c7-d1e128">
          De parvulis vero, qui nondum ratione utuntur, quaestio est, an
          in baptismo receperint gratiam, qua ad maiorem venientes aetatem possint velle et operari
          bonum.
        </p>
        <p xml:id="pl-l4d4c7-d1e131">
          Videtur, quod non receperint, quia gratia illa caritas est et
          fides quae voluntatem praeparat et adiuvat. Sed quis dixerit, eos accepisse fidem et
          caritatem? Si vero gratiam non receperunt, qua bene operari possint, cum fuerint adulti,
          non ergo sufficit eis in hoc statu gratia in baptismo data, nec per illam possunt
          modo boni esse, nisi alia addatur; quae si non additur, non est
          ex eorum culpa, quia iustificati sunt a peccato.
        </p>
        <p xml:id="pl-l4d4c7-d1e144">
          Quidam putant, gratiam operantem et cooperantem cunctis
          parvulis in baptismo dari in munere, non in usu, ut, cum ad maiorem venerint aetatem, ex
          munere sortiantur usum, nisi per liberum arbitrium usum muneris exstinguant peccando; et
          ita ex culpa eorum est, non ex defectu gratiae, quod mali fiunt; qui ex Dei munere
          valentes habere usum bonum, per liberum arbitrium renuerunt, et usum pravum elegerunt.
        </p>
      </div>
    </body>
  </text>
</TEI>
